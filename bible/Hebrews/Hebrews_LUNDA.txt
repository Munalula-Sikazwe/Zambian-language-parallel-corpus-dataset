Nzambi wahoshelaŋa hanshankulu nawankakulula mudi atuprofwetu munsaŋu jeŋi najeŋi, mweŋi namweŋi.
Hamafuku anu akukuminina, nahoshi nanetu mudi Mwana ákunjikiliyi kwikala nswana wayuma yejima, mudi yena dimu mwaleŋeleluwu yuma yamwiwulu niyamunu mwishina yejima.
Yena Mwana diyi kutoŋeka kwalubanji lwakulema kwaNzambi, diyi wekala chikupu mwomwekalilayi Nzambi, diyi wakwatishaŋa yuma yejima nezu daŋovu jindi. Chanamanishiyi mudimu wakutookesha nshidi, hakushakama kuchikasa chachidiilu chaMukeleŋi wekala mwiwulu;
anamwilishi dehi wakubadika aŋelu, nanochu chanaswaniyi ijina dakubadika dawu kuwaha.
Indi kaŋelwinyi keliliyi hela ifuku dimu nindi,
Chakuletayi Wedi mumpata yawantu, hakuhosha cheŋi nindi,
Aŋelu hakuyitena nindi,
hakwinza Mwana hakumutena nindi,
Wunakeŋi kuloŋa, wunaheli kuluwa;
Nindi,
Wena akanoŋa, hakwila eyi saŋa wekalila;
Wakayivuŋa neyi kahuma,
Indi kaŋelwinyi keliliyi hela ifuku dimu nindi,
Wejima wawu hiyaspiritu anatemeshuwu kukalakela hansaŋu yawantu akaswana wamwinu.
Dichi twadi kusweja kusha muchima kunsaŋu oju jitwatiyili, twakenda kahuŋumuka.
Muloŋa neyi izu dahosheliyi Nzambi mudi aŋelu dakoleli, ninyiloŋa yejima nikujikwa kwejima kwatambwili wulooku watelela,
indi etu tukupuluka ŋahi, neyi tukusekesha wamwinu watoha chikumahichi? Wamwinu wasambilili kushimunawu kudi Mwanta, atukolesheleluwu kudi antu atiyili.
Nzambi nawa hakushimuna wunsahu hamu nawena, nayinjikijilu, nayihayamisha, nanyidimu yaŋovu yeŋi nayeŋi, nayamukunkulu yaSpiritu Wajila, mwaya muchima windi yomweni.
Muloŋa aŋelu hidiwu ovwahishililiyi iseki dawantu dakenza ditwatenaŋetuku.
Muntu wumu washimuna dehi kumukanda wajila wumu nindi,
Wamwilishili wakuminamu chanti hadi aŋelu,
 Wovwahishili yuma yejima yiikali kwishina danyendu yindi.
Ilaŋa tunamoni Yesu, elishiluwu wakuminamu chanti hadi aŋelu, kulonda akatompeli antu ejima kufwa naluwi lwaNzambi, anamuvwiki dehi chibaŋula chalubanji lwakulema nimpuhu, nanochu chamweniyi makabi akufwa.
Muloŋa chamuteleleli yena mwiniyuma yejima, kwekala yuma yejima, kumutelesha nlomboli yawamwinu wawu namakabi, kulonda ekali welukamu chikupu nanochu chakushikijayi anyana amavulu kulubanji lwakulema.
Dichi yena wajilikaŋa, ninawa anajilikuwu, wejima wawu afuma kudi yowumu hohu; dihu hanafumi kubula kutiya nsonyi yakuyitena nindi anakwami;
nindi,
Cheŋi nindi,
Chelawu anyana ekala nanyijimba yamashi, dichi niyena nawa hakwikala mwomumu; kulonda chakufwayi yena, abalumuni diyabolu wadiŋi naŋovu yakufwa ekali chimwaŋaji;
apulwishi ejima adiŋi muwuduŋu wawoma wakufwa nyaka yawu yejima.
Muloŋa chalala hakwataŋa kunsaŋu jawaŋeluku, nakwati kunsaŋu jawanyana kaAbarahama.
Dichi chamuwahilili yena kwikala neyi anakwindi muyuma yejima, kulonda ekali Kapristu Muneni waluwi nakashinshi kunsaŋu yaNzambi; ekali ifutu danshidi jawantu.
Chakabiliyi yomweni nakumutesha, yena natweshi kukwasha antu akuteshawu.
Dichi enu anakwetu ajila, enu akwakutambwila kutambika kwamwiwulu hamu, shinshikenu Kapostolu, Kapristu Muneni wakwiteja kwetu, yowu Yesu.
Yena wadiŋi washinshika kumesu aniwu wamukunjikili kumudimu, neyi cheliliyi Mosi mwitala daNzambi dejima.
Anamufuukuli nawu yena watela kumulemesha chakubadika Mosi, chochahamekaŋawu ntuŋi yetala chakubadika itala dadeni.
Muloŋa matala ejima akweti ayituŋili, hakwinza watuŋili yuma yejima diyi Nzambi.
Chalala Mosi washinshikili mwitala daNzambi dejima neyi ŋamba, nakushimuna nachu yuma yamba katenawu kukukuminina.
Hakwila Kristu washinshika mwitala daNzambi nanochu chaneliyi yena hiMwana. Etu yetu itala dindi, neyi tukukakela mukuumika kwetu, nikudisama kwakuchiŋeja kwetu ndo-o nikunsa.
Spiritu Wajila nahoshi nindi,
Bayi muchinchikisha nyichima yenu neyi haleteluwu ntadi,
Haŋesekeluwu ankakulula jenu,
Antu awa nayitiyili kutama, nelili nami,
Dichi hinukusanyika mukuzuwa kwami nami hiyakeŋila mukunooka kwamuku.
Enu anakwetu, babalenu hakenda kwikala mwinenu wumu wukweti muchima watama wakubula kukuhwelela, wakuleka Nzambi wamumi.
Chiŋa kudikonkomwena hefuku hefuku hohanu hachidi kutenawu nawu, Lelu; mwinenu wumu wakenda kachinchika nakudimbana kwanshidi.
Muloŋa anatwilishi dehi akwakutambwila Kristu hamu, neyi tukukakela mutwatachikili kudikolesha ndo-o nikunsa.
Hohanu hachidi kwilawu nawu,
Áleteli ntadi hatiyiluwu, adiŋi anyi? Wowu ejima afumini muEjipitu naMosi.
Indi awa atiyiliyi kutama nyaka makumi awana (40), adiŋi anyi? Wowu aputoleli, hiyakunoŋela muchinkalampata.
Indi awa asanyikililiyi nindi himwakeŋila mukunooka kwamuku, adiŋi anyi? Wowu ajikwili.
Tunamoni netu akaŋenyi kwiŋilamu muloŋa wakubula kukuhwelela.
Dichi chanatushiyiluwu chikaninu chakwiŋila mukunooka kwindi, tutiyenu woma hakenda kamwekana mwinenu wumu wukufwana neyi nakaŋanyi kushikamu.
Chalala ninetu anatushimwini nsaŋu yayiwahi neyi chayishimwininuwu niwena, ilaŋa mazu atiyiluwu hiyayikwashiluku, muloŋa antu atiyili abulili kubombelaku kukuhwelela.
Dichi etu tunakuhweleli tweŋilaŋa mukunookoku kwateneniyi nindi,
Muloŋa hamukanda wajila hacheŋi nateni ifuku damuchitanu nachiyedi nindi,
Wahoshelumu cheŋi nindi,
Dichi dinu kunashali kwiŋila amakwawu, hakwila wena asambilili kushimwinawu nsaŋu yayiwahi akaŋenyi kwiŋila muloŋa wakujikwa;
hakutena cheŋi ifuku dimu mudi Davidi, henohu munahiti dehi nyaka, nindi, Lelu. Mwomwanahoshiyi dehi nindi,
Muloŋa neyi Yoshuwa wayinkeli kunooka, Nzambi hadi kutena nawa cheŋi ifuku dikwawu kukukumininaku.
Dichi kudi antu aNzambi kunashali kunooka kwaSabata yayeni.
Muloŋa muntu neŋili dehi mukunooka kwaNzambi, naleki dehi nawa nyidimu yindi, nanooki dehi neyi chanookeliyi Nzambi hamanishiliyi nyidimu yindi.
Dichi tushenu muchima hakwiŋila mukunookoku, hakenda kamwekana muntu wukudimbuka nakulondeja mwajikwiluwu wena.
Muloŋa izu daNzambi dadumi, dikweti ŋovu, datwa chakubadika mpoku yakabali yikweti wumwemu kuyedi, dapwikaŋa nakwambula wumi naspiritu, manuŋi namanji, dasweja kushinshika yitoŋojoka niyafuukulaŋa muchima.
Kwosi chuma chaleŋeluwu chinabuli kumwekana kumesu induku, yuma yejima yidi nzekesi, yidi hatooka kumesu ayena itwamba kadimona nindi.
Dichi chitukweti Kapristu Muneni wasweja kulema, napandakani dehi mawulu, yowu Yesu, Mwana kaNzambi, tukakelenu chikuhwelelu chetu mbe.
Muloŋa tukweti Kapristu Muneni watweshaŋa kutiya wushona chitwazeyazeyaŋetu, niyena amutesheli muyuma yejima neyi chatuteshaŋawu etu, ilaŋa mudi yena nshidi mwosi.
Dichi tukundamenu kwakwihi netanda daluwi chakadi woma, tutambuli kwanakena, tumoni luwi lwakutukwasha hitukumona kukala.
Muloŋa atupristu amaneni ejima atondaŋawu mukachi kawantu, ayikunjikaŋa kumudimu wakukoŋela antu muyuma yaNzambi, kulonda akalambuli yamukunkulu, nakuketula yimuna yahanshidi.
Awa atupristu amaneni anatweshi kutiyila wushona antu ayambashanaŋa niapwapukaŋa, muloŋa niwena aweni azeyazeyaŋa.
Dichi chiŋa alambuli niyanshidi jawu aweni, neyi chalambulaŋawu yawakwawu nawa.
Kwosi muntu wadilemeshaŋa yomweni nindi ekali kapristu munenuku, chiŋa amutambika kudi Nzambi, neyi chamwililuwu Aroni.
Dichi niKristu nawa hadilemesheli yomweni nindi ekali kapristu munenuku, ilaŋa Nzambi diyi wámwilili nindi,
Neyi chaneliyi kwacheŋi nindi,
Mumafuku ashakaminiyi Yesu mumujimba heseki wamulambwili kulombela nikulembelela nakudila kwakweni namadilu kudi yena watwesheli kumupulwisha afumi mukufwa; amutiyili nanochu chadiŋiyi nawoma wakwakama Nzambi.
Hela wadiŋi Mwana, wadizili kwovwahila nayuma yakabiliyi.
Dichi chanekaliyi walala chikupu, hakwikala mukwakubusa njila yawamwinu wahayanyaka kudi ejima akumwovwahila.
Hiyakumutena kudi Nzambi nindi
Tukweti yuma yayivulu yakumutena yena, yakala kulumbulula muloŋa muneli akwakutiya nakuhuwaŋesha.
Hanu mutenowu mwela dehi antaŋishi, heseka munakeŋi cheŋi wákuyitaŋisha mwaya nsaŋu jamazu aNzambi jatachi; mwabalumuka dehi kwikala akwakukeŋa mayeli hohu bayi kudya kwakolaku.
Muloŋa muntu wanwaŋa mayeli wabula kushinshika mwaya izu dakuloŋa, muloŋa himukeki.
Ilaŋa kudya kwakola kwambala kwawantu apama dehi; wowu afumba dehi yitoŋojoka yawu, enjilila dehi kwambula yayiwahi nayatama.
Dichi tulekenu kutaŋisha nsaŋu jaKristu jatachi, tukulenu tupami. Bayi twala cheŋi chikuku chakubalumuka mumuchima nakuleka nyidimu yaleta kufwa, nichakumukuhwelela Nzambi,
nichantaŋishilu yakujimika, niyakunaŋika makasa, niyakusaŋuka afu, niyakusompa kwahayanyakaku.
Neyi Nzambi neteji tukwila mwenomu.
Muloŋa wenawa amweni dehi chejeji, atompeli chamukunkulu chamwiwulu, atambwili yaSpiritu Wajila,
 atompeli izu daNzambi nawu dadiwahi, niŋovu janyaka yakenza,
neyi wena akulekamu, hiyakutwesha kuyibalumuna cheŋi munyichimaku, muloŋa adi nakudipopela Mwana kaNzambi hakulusu chachiha, enda amusawula hatooka.
Muloŋa iseki dinanwi nvula yanokaŋa kakavulu, dikusoŋesha yisakola yatela kudya awa anadidimi, adikiswilaŋa kudi Nzambi.
Ilaŋa neyi dikusoŋesha nyiŋa nanzonzonzu akudisekesha, keŋa dishiŋewi; kukumisha kweseki odu hikusukuma.
Hakwila enu akwetu twakeŋa, hela tunahoshi mwenimu, tunayikuhweleli netu mukweti yuma yabadika iyi kuwaha, yuma yenzaŋa nawamwinu.
Muloŋa Nzambi waloŋa, hakalalamena mudimu wenu hela kukeŋa kumwakeŋeli ijina dinduku, nanochu chimwakalakeleli akwakujila, nihanu muchidi kuyikalakela.
Tunakeŋi netu wejima wenu hamuntu hamuntu mudikwatishi chalala chochimu, kulonda musweji kuchiŋeja, ndo-o nikunsa.
Mubuli kushimpokela, chiŋa mwimbujoli wenawa akuswana yikaninu nakukuhwelela nakuduŋumika.
Chamukaninuwu Abarahama kudi Nzambi, chabuliliyi mukwawu wamubadika, hakudisanyika yomweni,
nindi,
Chaduŋumikiliyi nakutatakena, hakutambula chikaninu.
Antu asanyikaŋa akwawu ayibadika; ntadi jawu jejima ajiketulaŋa nakusanyika, kulonda kukoleshamu chikupu.
Chochimu niNzambi, chakeŋeliyi kuleja chachiwahi answana jachikaninu chimwabulaŋa kubalumuka mwatoŋweliyi, hakushaku kusanyika.
Kulonda nayuma yiyedi yakábalumukaŋa, yabulaŋa kutweshayi Nzambi kutwamba, tumwenuku kukundeja kukweti ŋovu, etu tunatemukili kwakupulukila, tukwati kukuchiŋeja kwanatushiluwu kumbidi yetu.
Kuchiŋejoku kwemikishaŋa muchima wetu, neyi chikuŋu chakwimikisha nachu watu; kwalala, kwakola, kweŋila mwamweni mwajila mwakujika nehina;
mwenomu mweŋilayi Yesu, mukwakuyaŋahu dehi kumbidi hansaŋu yetu, anamukunjiki dehi kwikala Kapristu Muneni wahayanyaka wamwaya wupristu waMelekizedeki.
Muloŋa yeniwu Melekizedeki, mwanta waSalema, kapristu kaNzambi Wabadika Kwiwulu, wakinkililili Abarahama hafuntiliyi kwayiliyi nakutapa anyanta, wamukiswilili nkisu.
Abarahama hakumwambwila yena iseka damwikumi dayuma yejima. Kulumbulula ijina daMelekizedeki, chakusambila nawu, Mwanta wakuloŋa; cheŋi nawu, Mwanta waSalema, diyi Mwanta wakuwunda.
Wakadi tata yindi hela mama yindi hela ikiŋu; wakadi hatachikililiyi mafuku indi, hela hakumishililiyi kuhanda; ilaŋa amufwikijili neyi Mwana kaNzambi, wekala kapristu hayanyaka.
Toŋojokenu chatoheliyi muntu iwu, enkeluwu kudi nkakulula Abarahama iseka damwikumi dayuma yabadika kuwaha yapuupiliyi kunjita.
Chalala anyana kaLevi, átambulaŋa mudimu wawupristu, ayilejaŋa kutambula kudi antu iseka damwikumi mwaya nshimbi; hiyakutambula kudi anakwawu, kutoŋa anayivwali kudi Abarahama.
Hakwila Melekizedeki, wabulili kufuma kumuchidi wawaLevi, watambwili kudi Abarahama iseka damwikumi, hakumukiswila nkisu yena wekala nayikaninu.
Kwosi wukutadika mwoku, wanyanya amukiswilaŋa nkisu kudi wamubadika.
Mwenimu antu amba kafwa atambulaŋa iseka damwikumi, ilaŋa mwenomu owu watambulaŋa diyi anashimunuwu nawu wahandaŋa.
Chaya mukwila nawu Levi, wátambulaŋa yamwikumi, wamwinkeli Melekizedeki yamwikumi mudi Abarahama,
muloŋa Levi wadiŋi wuchidi mudi Tata yindi Abarahama, hamukinkilililuwu kudi Melekizedeki.
Ichi dinu, neyi kuloŋa chikupu kwenjili nawupristu wawaLevi, muloŋa dimu mwatambwililuwu antu nshimbi, kwadi kumwekenadi kapristu mukwawu wamwaya wupristu waMelekizedeki, bayi wakumuchidi waAronuku?
Chanabalumunuwu wupristu, chiŋa abalumuna ninshimbi nawa.
Muloŋa iwu anatenenuwu yumiyi, wekala kumuchidi wacheŋi wabulili kukalakala kukameŋa kakulambwila.
Muloŋa tuneluki netu Mwanta wetu wavwalikili kudi Yuda, muchidi wabulili kutenenayi Mosi wupristu.
Chinalumbuluki dehi nankashi ichi chikunamwekani dehi kapristu mukwawu wafwana neyi Melekizedeki,
anakunjikuwu kwikala kapristu wakuŋovu jawumi wakánoŋaŋa, bayi wakunshimbi yakuleja kwawuntuku.
Muloŋa anamushimuni wunsahu nawu,
Afumishili nshimbi yakusambila muloŋa yazeyeli, kukwashana nehi;
muloŋa nshimbi hiyawahishili chikupu chuma nichimuku. Hiyakuletamu kuchiŋeja kwabadika kuwaha kutukukundama nachu kwakwihi naNzambi.
Hichadiŋi chakadi kusanyikaku;
muloŋa wena ayikunjikili kwikala atupristu chakadi kusanyika, hakwila yena chiŋa nakusanyika kwanowu welili nindi,
Dichi Yesu nekali dehi chijiikilu chachitiyaŋenu chabadika kuwaha.
Chalala akunjikili antu amavulu kwikala atupristu, nanochu chakaŋenyuwu kushakama muwupristu hansaŋu yakufwa;
hakwila yena wukweti wupristu windi wakábalumukaŋa, nanochu chashakamayi hayanyaka.
Dichi yena natweshi kwamwina chikupu antu akundamaŋa kwakwihi naNzambi nayena, nanichi chahandayi yena hayanyaka nakuyilembelela.
Muloŋa Kapristu Muneni wudi ochu watuteleleli, wajila, wakadi makasu, wakadi kujilola, waambuka kudi akwanshidi, anamubadishi dehi mawulu.
Hakweti mudimu wakulambula hefuku hefuku neyi awa atupristu amaneni acheŋuku; wena asambililaŋa kuketula yimuna yahanshidi jawu awenawu, nkumininaku niyawantu amakwawu nawa; Yesu welili mwenimu kamu hohu hadilambwiliyi yomweni ekali mulambu.
Muloŋa nshimbi yakunjikaŋa antu azeya kwikala atupristu amaneni, hakwila izu dakusanyika dalondeleli munshimbi, hidikukunjika Mwana wela dehi walala chikupu hayanyaka.
Nochu mwenimu mutunahoshi chaya mukwila netu, tukweti Kapristu Muneni wudi ochu, washakama dehi kuchikasa chachidiilu chetanda dawanta daMukeleŋi mumawulu;
yena Kristu mukwakukalakala mumalala, nimutabanaka yalala yalemenuwu kudi Mwanta bayi kudi muntuku.
Muloŋa atupristu amaneni ejima ayikunjikaŋa kumudimu wakulambula yamukunkulu nikuketula yimuna, dichi chinawahi niyeniwu ekali nachuma chakulambula.
Neyi wadiŋi heseki hadi kutwesha kwikala kapristu nihantuku, muloŋa kwekala amakwawu alambulaŋa yamukunkulu mwaya nshimbi.
Chuma chakalakalaŋawu wena hichuma chakufwikija nachu, himwevulu wayuma yamwiwulu; muloŋa chakeŋeliyi Mosi kutuŋa Tabanaka, amukonkomweneni nawu,
Hakwilichi yena natambuli dehi mudimu wabadika nankashi kuwaha, nanochu chaneliyi hiihaku dachitiyaŋenu chabadika kuwaha, chanatiyaŋanuwu nayikaninu yabadika kuwaha.
Muloŋa neyi chakusambila chabulili hichatamina hiyadi kukeŋakeŋa chamuchiyeduku.
Muloŋa chayimweniyi kuluwa, MWANTA hakwila nindi,
Hichakaya mwaya chitiyaŋenu chinatiyaŋeni nawankakulula jawu, ifuku dinayikwatili kuchikasa nakuyifumisha mwituŋa daEjipituku; chena chitiyaŋenochu achijahili, ninami hinayishili wena kumuchimaku, dimu mwanahoshiyi MWANTA.
MWANTA nindi,
Hiyakaditaŋishataŋisha nawa cheŋi,
Muloŋa ami nakayanakena kuluwa kwawu, ninshidi jawu hinakajanuka nawa cheŋuku.
Chanateniyi chitiyaŋenu ochu nindi chachiha, komana chatachi nachilishi dehi chachikulu. Hakwila ochu chikuya nakunoŋa, chela dehi chanyaka, keŋa chijimini.
Hela chitiyaŋenu chatachi nichena chadiŋi nayijila yakukalakela nachu Nzambi, nimalala akutuŋa kudi antu.
Muloŋa mutabanakoyu yatachi yatuŋiluwu mwadiŋi wimenu wamanoŋu, nimesa, nimankendi akutenteka kumesu aNzambi, mwatenaŋawu nawu Mwajila.
Kwishinadi dehina dakujika damuchiyedi, kwadiŋi kapeka katenaŋawu nawu Mwamweni Mwajila;
mwadiŋi kameŋa kawuru kakwochela insensi, nichimbaŋu chachitiyaŋenu chakulamika nawuru chejima kwi-ndo, mwadiŋi inùŋu yawuru yamanina, nimukombu waAroni wasapukili, nimalola awubasa achitiyaŋenu.
Hewulu dachimbaŋu hadiŋi akerubi alubanji lwakulema abuta hetanda daluwi. Kutena yumiyi katataka hachuma hachuma, kutwesha nehi.
Chakwilawu analoŋeshi dehi yumiyi, atupristu hiyakwiŋila mutabanaka yatachi hefuku hefuku nakukalakala nyidimu yayu.
Ilaŋa yamuchiyedi kapristu muneni hakwiŋilaŋamu inkawindi hamwaka wumu kamu, hamwaka wumu kamu, chiŋa namashi akulambula hamujimba windi yomweni, nihansaŋu yakuluwaluwa kwawantu amakwawu.
Spiritu Wajila washimwini nachu, nindi njila yakwiŋila Mwamweni Mwajila yachidiŋi kanda ayimwekeshi, hachidiŋi kwimana tabanaka yatachi.
Yumiyi himwevulu wamakonu. Alambulaŋa yamukunkulu nakuketula yimuna yikukaŋanya kuwahisha chinleji chamuchima wamuntu wadifukulaŋa,
nanochu chanatenuwu yakudya nakunwa, nakuwelawela kweŋi nakweŋi; hiyijila yawuntu hohu nichamba kabalumunawu yuma yejima yiikali yayiha.
Hakwila chanenziyi Kristu, Kapristu Muneni wayuma yayiwahi yashika dehi, natabanaka yabadika kulema, yabadika kuwaha, yakadi kwila namakasa, hiyakuleŋa kwamunuku,
hakwiŋila Mwajila kamu hohu bweŋi, bayi namashi ampembi nawanyana kaŋombuku, ilaŋa namashi indi yomweni, chanamoniyi chakukuula nachu chahayanyaka.
Neyi mashi awampembi niaŋombi amayala nimawuti eyoŋa daŋombi wamukaji akusampwilawu antu ajilola dehi, akujilika yuma yawuntu.
Komana mashi aKristu, wadilambwili kudi Nzambi chakadi hatamayi, mwomudi Spiritu wahayanyaka, akubadika nankashi kutookesha chinleji chenu chamuchima, chambuki kunyidimu yaleta kufwa kulonda kukalakela Nzambi wamumi.
Dichi yena neli dehi ihaku dachitiyaŋenu chachiha, kulonda awa anatambikuwu akatambuli chikaninu chawuswana wahayanyaka, nanochu chikunafwi dehi muntu wakuyikuula kunyiloŋa yadiŋi yakuchitiyaŋenu chatachi.
Muloŋa kudi kukana kwakanaŋayi muntu henohu kanda afwi; kukanoku kwilamu chiŋa yenowu muntu nafwi dehi.
Muloŋa kukanoku kwikala naŋovu chiŋa yenowu muntu nafwi dehi; hachidiyi muntu wamumi hikwekalaŋa naŋovuku.
Dichi hela chitiyaŋenu chatachi, hiyachijilikili chakadi mashuku.
Cheliliyi Mosi nayileji dehi antu ejima nshimbi yejima, hakunona mashi awanyana kaŋombi niawampembi, namenji, nawanda wuchinana, nachiputa chamutuntamu, hakusampwila mukanda waweni niantu ejima.
Hakwila nindi,
Dichi niTabanaka niyuma yanyidimu yayu yejima, hakuyisampwila mashi mwomumu.
Ami nami, mwaya nshimbi hanashali hanti nakutookesha yuma yejima namashi. Chakadi kupwekesha mashi kwosi kwanakenaku.
Dichi chawahili kutookesha yifwikija yayuma yamumawulu nayijiliyi, hakwinza yuma yamumawulu yayeni, chiŋa ayitookeshi nayimuna yakuketula yabadika yeniyi kuwaha.
Muloŋa Kristu heŋilili mumalala akutuŋa namakasa, akufwikija neyi malala awenuku, ilaŋa weŋilili mwiwulu mwamweni, kulonda kutumwekena katataka kumesu aNzambi.
Bayi nakudilambula yomweni kakavuluku, neyi cheŋilaŋayi kapristu muneni mwajila hamwaka hamwaka, namashi akwila himashi induku.
Neyi dimu, mutenowu wakaba dehi kakavulu kufumisha haaliluwu chikuku champata yamunu mwishina. Ilaŋa katataka anamumwekeshi kamu hohu, kunu kunsa yanyaka, kulonda afumishi nshidi nakudilambula yomweni neyi chimuna chakuketula.
Dichi dinu chaneluwu antu anayifuukwili kufwa kamu, nkumininaku hikusompesha;
mwomumu niKristu nawa chanamulambuluwu kamu kukoola nshidi jawantu amavulu, wakamwekana kamuchiyedi, bayi hansaŋu yanshiduku, ilaŋa kulonda akayamwini antu amutalilaŋa.
Munshimbi mudi mwevulu wayuma yayiwahi yikwinza, hidiyi yuma yayeni muyekalilaku. Dihu hafumaŋa kukaŋanya kuwahisha chikupu antu akundaminaŋa kwakwihi, nayimuna yaketulaŋawu yoyimu hohu hamwaka hamwaka.
Mutenowu aleka dehi kuyilambula. Akwakudifukula, neyi anayitookeshi dehi, chinleji chawu chamuchima hichikuyihisha cheŋi nanshiduku.
Muyimunoyu mwekala kwanukisha nshidi hamwaka hamwaka.
Muloŋa mashi awaŋombi amayala niawampembi hiyanatweshi kufumisha nshidi hela hantuku.
Dichi chenjiliyi mumpata yamunu mwishina hakwila nindi,
Eyi hiwunakeŋi nyilambu yamukuma yakushita,
Hinukwila nami, Tala,
Chanasambiliyi dehi kuhosha nindi,
Hakuhosha cheŋi nindi,
Nawena muchimowu anatujiliki namulambu wamujimba waYesu Kristu walambwiliyi kamu hohu bweŋi.
Chalala atupristu ejima emanaŋa hefuku hefuku nakukalakala, nakulambula kakavulu yimuna yakuketula yoyimu, yabulaŋa kutwesha kufumisha nshidi hela hanti;
hakwila yena, chanadilambuliyi ekali chimuna chimu chakuketula chahanshidi chahayanyaka, hakushakama kuchikasa chaNzambi chachidiilu;
kufumisha henohu hakutalila hamba kabalumunawu akwankunyi nindi kwikala itanda dakunyendu yindi.
Namulambu wumu hohu yena nawahishi chikupu antu anajilikuwu, chahayanyaka.
 NiSpiritu Wajila nawa hakutushimwina wunsahu,
muloŋa chanahoshiyi dehi nindi,
Hakuhosha cheŋi nindi,
Kwekala kwanakena antu yumiyi hikwekala nawa cheŋi kulambula mulambu wahanshiduku.
Dichi dinu enu anakwetu, chitunabuli woma wakwiŋila mwajila namashi aYesu,
nanjila yayiha yatubusililiyi, yayumi, yamwihina dakujika, namujimba windi;
chitukweti kapristu wakubadika wakuyuula mwitala daNzambi,
tukundamenu kwakwihi namuchima walala, nakukuhwelela kwakweni, nanyichima yetu yakusampwila dehi, kulonda chinleji chamuchima chatama chitooki, nanyijimba yetu yakuwelesha dehi namenji amawahi.
Tukakelenu kwiteja kwakuchiŋeja kwetu mbe, chakubula kujinoka, muloŋa wákanini washinshika.
Tuditoŋojokenu muntu namukwawu, kulonda tusaŋumuni kukeŋaŋana nakwila nyidimu yayiwahi.
Bayi tuleka kupompa hamu neyi chelaŋawu amakwawuku, chiŋa kudikolesha wumu namukwawu, chisweji nankashi nanichi chimunamoni Ifuku Odu hidikwinza nakuswila kwakwihi.
Muloŋa neyi tukuputola chakukeŋamu, iku tweluka dehi walala, hikunashali chimuna chikwawu chakuketwila hanshiduku;
kunashali kwawoma waweni wakutalila kusompesha nikesi kabidimaŋa kakanoŋesha ayilumbu.
Muntu nadiwuli nshimbi yaMosi, chakumushimunawu kudi ayinsahu ayedi hela asatu, wukufwa chakadi luwi.
Muntu nadati Mwana kaNzambi, nátoŋojoki mashi achitiyaŋenu amujilikiluwu nachu nindi hiyajilaku, násawuli Spiritu waluwi, munatoŋojoki nenu akabula kumufuukula nawu nateli kubabesha chakubadika, tahindi?
Muloŋa twamwiluka yena welili nindi,
Hichuma chikweti woma kuholokela mumakasa aNzambi wamumi.
Ilaŋa anukenu mafuku akusambila, himwelili munamoni dehi chejeji, chimwatatakeneni mukulwisha nankashi namakabi;
iku antu adi nakutala chakuyisawulawu nakuyikabisha, iku munadibombi nawakwenu amweni mwomumu.
Mwatiyilili luwi antu adiŋi munyonji; chayibuwiluwu mahetenu kudi antu, mwovwahililumu nakuzaŋalala, nakwiluka enu aweni nenu mukweti iheta dabadika kuwaha dakákumaŋa.
Dichi bayi muleka kuumika kwenuku, kukweti masomu abadika akayisomwenawu.
Chiŋa mutatakena kulonda chimukwila muneli dehi muchima waNzambi mwakatambuli yayikaninuwu.
Nawu,
Cheŋi nawu,
Hakwila etu kwetu hitudi akwakufuntamu nakunoŋaku, muloŋa tukweti kukuhwelela kwakuheta wamwinu.
Nochu kukuhwelela yowu kwiluka chalala netu yuma yitwachiŋejaŋa yidi kwoku, yowu kumona yuma yakadi kumonewa.
Muloŋa dimu mwatiyakeneni akulumpi mpuhu yayiwahi.
Nakukuhwelela tuneluki netu yuma yejima ayileŋeli nezu daNzambi, chakwila yuma yamonewaŋa hiyayileŋeli nayuma yamwekanaŋaku.
Nakukuhwelela Abeli wamulambwili Nzambi mulambu wakubadika wálambwiliyi Kena, dichi hakutiyakana mpuhu nawu waloŋa. Chatambwiliyi Nzambi yamukunkulu yindi wamushimwini wunsahu; dichi hela wafwa wuchidi kuhosha nihanu.
Nakukuhwelela amutuntulwili Enoki kulonda abuli kumona kufwa.
Chakadi kukuhwelela hichinatweshi kumutiyisha Nzambi kuwahaku; muloŋa muntu wukwinza kudi Nzambi chiŋa akuhweleli nindi wudi kwoku, nindi wasomwenaŋa antu amukeŋakeŋaŋa.
Nakukuhwelela Nowa, chamusoŋamishiluwu kudi Nzambi hansaŋu yayuma yachidiŋi kanda yimwekani, chamwakaminiyi Nzambi, hakuloŋesha watu wakwamwina nachu akwetala dindi; hakuhisha nachu antu ampata yamunu mwishina, hakwikala nswana yakuloŋa kwakufuma kukukuhwelela.
Nakukuhwelela Abarahama, chamutambikiluwu hakwovwahila, hakufuma mwadiŋiyi, hakuya kwakukeŋa kutambwilayi wuswana, hakufuma mwadiŋiyi chakadi kwiluka kwakuyayi.
Nakukuhwelela hakwikala mwenyi mwituŋa damukaninuwu, neyi mwambala hohu, nakushakama mumatenti naIsaka naYakoba, answana akuswana nindi chikaninu chochimu;
muloŋa wadiŋi nakutalila ŋanda yikweti yikuku, yakwila mukwakuyeseka nikuyituŋa yowu Nzambi.
Nakukuhwelela hela Sara yomweni watambwili ŋovu yakubaaba ivumu heliliyi nakuli dehi, napandakani dehi havwalilaŋawu anyana; muloŋa watoŋojokeli nindi wákanini washinshika.
Dichi kudi muntu wumu, wela dehi neyi mufu, kwavwalikili antu avula neyi tutumbwa twamwiwulu, neyi wusekulula wakuchikumu chakaluŋalwiji wakáchindewaŋa.
Wenawa ejima afwili mukukuhwelela chakadi kutambula yayikaninuwu, akuminini dakuyimwena maaya, nakuyisambilila iku yichidi kwakulehi, hiyakwiteja nawu tudi enyi niakwakwenda mwambala hanu hamaseki.
Muloŋa antu akuhosha mwenimu hiyakushimuna chalumbuluka nawu tunakeŋi ituŋa detwetu aweni.
Mwalala neyi ashili muchima hetuŋodu dafuminuwu, mutenowu atwesheli kufunta cheŋi.
Ilaŋa katataka anakeŋi ituŋa dabadika kuwaha, dodamwiwulu; dichi Nzambi hanatiyi nsonyi yakumutena nawu Nzambi yawuku, muloŋa wayiloŋeshela dehi ŋanda.
Nakukuhwelela Abarahama, chamwesekeluwu, hakulambula Isaka. Eŋaŋi, yena watiyili kuwaha kutambula yikaninu, hakulambula mwanindi wumu hohu;
yowu atenenuwu nawu,
Welili nindi, hela mukufwa, Nzambi natweshi kumusaŋula; dimu mwamutambwililiyi muchifwikija.
Nakukuhwelela Isaka wakiswilili Yakoba naEsawu nkisu, nakutena yuma yamba kenza.
Nakukuhwelela Yakoba, heliliyi hakukeŋa kufwa, hakukiswila anyana kaYosefu nkisu mwayedi wawu; hakudifukula nakunoŋamina hamukombu windi.
Nakukuhwelela Yosefu, heliliyi hakukeŋa kufwa, hakutena chamba kedikawu anyana kaIsarela muEjipitu; hakuyileja mwamba kelawu namafwahindi.
Nakukuhwelela, havwalikiliyi Mosi, anvwali jindi amuswekeli tukweji tusatu, nanochu chamumwenuwu nawu himwana walubanji; hiyatiyili woma wanshimbi yamwantaku.
Nakukuhwelela Mosi, heliliyi nakuli dehi, hakuleka kumutena nawu mwana kamwana kaFwaro wamumbanda.
Hakutonda kumona ihuŋu chimu nawantu aNzambi, hakuleka kuluŋa mpinji yantesha nachiseki chanshidi.
Wafuukwili kusawuka kwaKristu nindi himaheta abadika yuma yalema yamuEjipitu yejima, nanochu chatalililiyi masomu amba kamusomwenawu.
Nakukuhwelela wafumini muEjipitu chakadi kutiya woma wandombu yamwanta; chadiŋi nakumonayi wakámonewaŋa hakutatakena.
Nakukuhwelela hakwila Chipandakenu nakusampwila mashi, kulonda mukwakujilumuna anyana awedi abuli kuyila chuma.
Nakukuhwelela ahitili muKaluŋalwiji Kachinana nakwenda hamaseki awuma, cheliluwu aEjipitu nawu esekumu hiyakujilumukilamu.
Nakukuhwelela mpwembu jaYeriku jakundokeli, cheliluwu anajinyeŋumuki dehi mafuku atanu nayedi kwi-ndo.
Nakukuhwelela chivumbi Rahaba hanoŋeli chimu nawantu ajikwaku, muloŋa watambwili akwakwendesha mukumwena.
Indi nukuhosha mwekwawu mudihi? Muloŋa nabuli mpinji yakushimuna nsaŋu jaGideyona, naBaraka, naSamisoni, naYefwata; nijaDavidi naSamweli nawatuprofwetu.
Wenawa emikili mawanta mushindu nakukuhwelela, elili mwaya kuloŋa, atambwili yikaninu, ajikili tunwa twawanyitupa,
 ajimini ŋovu jakesi, apulukili kukuyitapa nampoku yakabali, hazeyeluwu akwatili ŋovu, elili ayilobu kunjita, atemwini majita awantu akumatuŋa acheŋi.
 Ambanda atambwili afu awu chakusaŋuka mukufwa.
Amakwawu ayikabishili nakuyiyiŋila nikuyijipola yikoti, eŋaŋi, ninyonji nituleya.
Ayasoleli malola, ayiketwoleli ketu ketu, ayesekeli, ayitapoleli nampoku yakabali. Akimbokeli nakuvwala yitembi yawanyikoku niyawampembi; asheli kwamakasa munshiŋu; ayimwesheli lukadi, ayikoŋeli chatama.
Mpata yamunu mwishina hiyateleleli wena kushakama mwoku. Akimbokelaŋa nakululuta mwakadi menji, nihamapidi, nakwiŋela mumayeŋu nimumena amumaseki.
Wena ejimawa, hela atiyakeni mpuhu yayiwahi yakukuhwelela hiyatambwili yayikaninuwuku,
muloŋa Nzambi watumwenenaŋahu dehi chuma chabadika kuwaha, kulonda abuli kuyiwahishaŋahu dehi chikupu chakadi etu.
Dichi dinu ninetu nawa, chanatunyeŋumukuwu kudi ivu dawayinsahu dikumaha, tunatenu yuma yikutulemenaŋa yejima, ninshidi oyu yanyakalaŋa kutulamata, tutatakenenu nakutemuka munjila yanatwesekeluwu.
nakutalisha mesu kudi Yesu, diyi mukwakubusa, diyi mukwakuwanisha kukuhwelela kwetu. Yena hansaŋu yamuzaŋalu wamushililuwu kumesu indi hakuumikila kulusu, hakudiwula nsonyi, nashakami kuchikasa chachidiilu chetanda daNzambi dawanta tenta-a.
Toŋojokenu yeniwu wetejeli ntadi jawakwanshidi jasweja jadikaŋiluwu nindi, kulonda mubuli kuzeya nakuyekela munyichima yenu.
Muchidi kanda mudikaŋi nakulwa nanshidi nakumwaŋa mashi enu.
Munalalameni chayikonkomwenenuwu neyi chayilejaŋawu anyana nawu,
Muloŋa MWANTA wafumbaŋa antu akeŋayi,
Itejenu kuyifumba, muloŋa Nzambi wayifumbaŋa neyi chafumbaŋawu anyana; indi mwananyi abulaŋa kufumbawu kudi tata yindi?
Ilaŋa neyi abulaŋa kuyifumba kufumba kwamonaŋawu antu ejima, komana himudi anyana amwitalaku, mudi anyana amuchiputa.
Cheŋi nawa, atata jetu ahamaseki atufumbilaŋa, twayilemeshelaŋa; komana tubuli kubadika kwovwahila Tata yawaspiritu kulonda tuhandi?
Chalala wena atufumbili mafuku antesha mwamwenuwu kuwaha; hakwila yena nalondi kutukwasha, kulonda tutambuli kukujila kwindi.
 Kufumba kwejima hikwatiyishaŋa kuwaha hanuku, kwaneŋeshaŋa; hakwila kukukuminina kukusoŋesha nyikabu yakuwunda yaleta kuloŋa, kudi antu akwovwahilamu.
Dichi koleshenu makasa analepuki nimanuŋu anabuli ŋovu.
 Ololenu njila jimukwenda kulonda ábalakataŋa abuli kuchiŋumuka, chiŋa ayuuki.
Londenu kuwunda nawantu ejima nikujila, muntu wukuchibula hamba kamona Mwantaku.
Shinshikenu habuli kwikala muntu wukukaŋanya kutambula luwi lwaNzambi, habuli kumena muji walula hiwukuyikabisha, niantu amavulu hiyakujilola;
habuli kwikala mukwawujila, hela muntu wasekesha yajila, neyi Esawu walandishili wuswana windi nakudya kwakudya hohenohu.
Muneluki nkumininaku chakeŋeliyi nindi aswani nkisu, hela wayikeŋeli chacheni namadilu, amulekeli; muloŋa hamweni muwubalumwinuku.
Himunenzi kumpidi yatweshekeli kukwata nachikasa, yabidimini kesuku; himunenzi kukwiyila, nikumwidima, nikumpepela yenenuku;
himunenzi kwizu dampùŋa yikuvuma, nikwizu dahosheli mazuku; izu odu chaditiyiluwu alembeli nawu bayi dihosha nanetu mazu amakwawuku.
Muloŋa ochu chayilejeluwu nawu,
Kutalaku kwadiŋi kukweti woma nankashi; dichi Mosi welili nindi,
Ilaŋa enu munenzi kumpidi yaZiyona kuŋanda yaNzambi wamumi, yowu Yerusalema yamwiwulu, kumazaza awaŋelu aweni akáchindewaŋa.
Munenzi kwanapompeluwu ejima, kwokuchipompelu chawawedi asonekawu dehi mwiwulu, kudi Nzambi mukwakusompesha antu ejima, kudi aspiritu jawantu aloŋa anawahishuwu dehi chikupu,
kudi Yesu ihaku dachitiyaŋenu chachiha, kumashi akusampwila ahoshaŋa yuma yayiwahi yakubadika yahoshaŋa mashi aAbeli.
Babalenu mwakenda kaleka wúkuhosha. Muloŋa wena chalekeluwu wáyikonkomweneni hamaseki abulili kupuluka, indi etu tukupuluka ŋahi neyi tukufutalela yena wukukonkomwena kwiwulu?
Henohu izu dindi dakankishili iseki, hakwila hanu nakani nindi,
Ichi chaneliyi nindi, Kunashali kapampa kamu; chaya mukwila nawu oyu yuma yakakankishawu, kafwampi yuma yaleŋeluwu, nindi akayifumishaku, kulonda yuma yikubula kukanka yakashaluhu.
Dichi chitukutambula wanta wakákankishewaŋa, tusakililenu kulonda tukalakeli Nzambi nakumutiyisha kuwaha nawoma wakumwakama.
Muloŋa Nzambi yetu hikesi kanoŋeshaŋa.
Kakelenu kukeŋaŋana nawanakwenu.
Bayi mulalamena kukeŋa enyuku; muloŋa amakwawu adiishili dehi aŋelu chakadi kuyiluka.
Anukenu ádi munyonji, neyi kafwampi mudi nawu munyonji. Anukenu ánakabishuwu, nanochu chimuneli ninenu aweni mudi mumujimba nawa.
Wulu wikali walema kudi antu ejima, nikadidi kekali kajila; muloŋa Nzambi wakasompesha akwawujila niayivumbi.
Ikalenu nanyichima yakadi kufwila mali; toŋojokenu yuma yimudi nayu nenu yinawanini dehi; muloŋa yomweni nahoshi nindi,
Dichi twahoshaŋa chakadi woma netu,
Anukenu anlomboli jenu ayilejeli izu daNzambi; shinshikenu chashakaminuwu, imbujolenu kukuhwelela kwawu.
Yesu Kristu yowumu nihaloshi, nilelu, nihayanyaka.
Bayi mulelujoka nakutaŋisha kwakwiha kwacheŋi nakwacheŋuku; chachiwahi kukolesha muchima naluwi, bayi nayijila yakudya yabulili kukwasha antu ashiluku muchimaku.
Etu tukweti kameŋa kakulambwila kakwila antu akalakalaŋa mudimu waTabanaka kudiilaku chinjila.
Muloŋa nyijimba yawanyamowu akweti mashi awu, atwalaŋawu mumalala kudi kapristu muneni nakulambula hansaŋu yanshidi, ayiidishili mumusumba hiyakuyishita.
Dichi Yesu niyena wedikili kuchisu hakumona yihuŋu, kulonda ajiliki antu namashi indi.
Dichi ninetu tuyenu kudi yena wedika dehi mumusumba, tusendenu kusawuka kwindi.
Muloŋa hanu hitukweti ŋanda yakushakama nyaka yejimaku, ilaŋa twatalilaŋa ŋanda yamba kamwekana.
Dichi tumulambulenu Nzambi mulambu wakumuhameka mafuku ejima mudi Yesu, yoyu nyikabu yakunyivumbu yakwiteja ijina dindi.
Hakwinza kwila yuma yayiwahi nikudyaŋana bayi muchilalamenaku; muloŋa Nzambi watiyaŋa kuwaha nanyilambu yidi chochochu.
Ovwahilenu anlomboli jenu nakuyitiyilila, muloŋa ahembaŋa nyichima yenu, muloŋa wena akashimunamu. Yovwahilenu kulonda eli mwenimu namuzaŋalu bayi nakuneŋaku, muloŋa neyi akuneŋa hichikuyikwasha enuku.
Tulombelelenuku. Tuneluki chalala netu tukweti chinleji chamuchima chachiwahi, tunakeŋi kushakama chakashinshi muyuma yejima.
Nayilembeleli nami swejenu kulombela kulonda anyakali kumfuntisha kudenu.
Ichi dinu, Nzambi wakuwunda, wasaŋwili Kabiŋa Muneni Kawanyikoku mudi afu, yowu Mwanta wetu Yesu, namashi achitiyaŋenu chahayanyaka,
 ayiwahishi chikupu munyidimu yayiwahi yejima, mwili muchima windi. Akalakali mudenu yuma yikumutiyisha kuwaha kuyimona, mudi Yesu Kristu. Lubanji lwakulema lwikali kudi yena hayanyaka nanyaka. Amena.
Enu anakwetu, nayilembeleli nami ilukenu dakwiteja mazu awa akukonkomwena; nayisonekeli mukanda wamazu antesha hohu.
Nayileji nsaŋu yamanakwetu Timotewu, anamuumbuku dehi; neyi wukwinza swayi twakenza hamu nindi kudenu.
Ŋimushili anlomboli jenu ejima, niakwakujila ejima. AkwaItaliya anayimushi.
 Luwi lwikali nanenu ejima. Amena.
