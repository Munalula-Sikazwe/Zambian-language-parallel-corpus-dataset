Yangu ifyo we musumba wa Yerusalemu utalele tondolo,
Umusumba ulelilafye bushiku bonse ngo mwanakashi uwikala inkumbabulili,
Yuda nabamusenda bunkole mukuya mukucula,
Mu misebo yonse iya ku Sioni muli imisowa,
Abalwani nabapoka umusumba,
Ululumbi lonse nalupwa ku mwana mwanakashi Sioni.
Mu nshiku sha bulanda na macushi
Kwena Yerusalemu alibifya apakalamba nganshi,
Ukukowela kwakwe kwalemoneka ku nsalu shakwe,
Abalwani nabamupoka ifyuma fyakwe fyonse.
Abena Yerusalemu baletusailafye,
“Shilolesheni mwe balepita, bushe tacilemusakamika?
“Yawe aliponya umulilo ukufuma ku mulu,
“Ifyabubifi fyandi alifikaka nge koli,
“Abashilika bonse ababulamba pakati kandi,
“Ifi fintu efilengele ukuti ndeloosha,
Sioni ayansa amaboko yakwe,
“Yawe nalungika,
“Nalitile abatemwikwa bandi,
“Wingalolesha we Yawe ifyo ndecula mu mutima wandi,
“Abantu nabomfwa uko ndeteta no kuilishanya,
“We Yawe, nabo ubalubulwishe pa bubifi bwabo bonse,
Yangu we mfifi nobe ulakula,
Imfumu nayonaula imishi yonse iya bamwana Yakobo ukwabula no luse.
Ku cipyu caiko Imfumu naipwisha amaka yakwa Israeli ayo alemekelamo,
Imfumu naitinta mu buta kwati mulwani,
Imfumu isangwike kwati mulwani wabo,
Yawe naonaulafye nakalya nakalya iŋanda yakwe kwati libala
Imfumu nomba naifumyako na mano ku bulambo bwaiko,
Ni kale Yawe apangile ukubongolola amalinga ya mwana mwanakashi Sioni.
Impongolo nashonaika, shishikeme na mu fibungulubwe,
Abakalamba ba mu mwana mwanakashi Sioni nomba baleikalafye panshi,
Awe ine na mu menso namwingila kulwakulila,
Abana nga balelilila kuli banyinabo batila,
Finshi ifyo ine ningalanda pali iwe,
Ifimonwa ifyo bakasesema bobe balekwebako,
Bonse abapitapo balakusonta iminwe,
Abalwani bobe bonse balekuwela,
Yawe nasuka nacita ifyo apangile ukucita,
Ikatisheni ukulilila Imfumu,
Pa nshita ya bushiku buuka wambeko ukulila,
Shilolesha we Yawe, umone.
Abaice na bakote balya batambalele mu misebo, nabafwa.
Nga filya beta abakwisa ku malila efyo waitile abalwani bandi,
Ine pano ndi, nalishiba ifyo Yawe akanda umuntu.
Alintamfishe no kuleka nalaenda mu cifulo
Nine neka alelwisha lyonse,
Anshilefye imisakalala,
Anjisalile mu cifungo,
Anengele ukulaikala umwafiita fititi,
Anshingulwishe ilinga ilyakuti ine nafilwa no kufulumukamo,
Nangu napundile no kukuuta mutuule,
Nancilikila inshila ku mabwe ayabaswa ayakulu,
Ambelamine nge ciswango ca bea,
Amfumishe mu musebo, ayansantaula,
Ali akana mu buta bwakwe,
Nandasa mu mutima,
Nsangwikefye icakuwela ku bantu ba mitundu yonse,
Andishishe ifinkolwankolwa,
Ali alenshiba impumi panshi,
Ine nomba nimpokwa umutende,
Eco ndelandila nati, “Awe ine nomba umucinshi wandi naupwa,
Ndeti nga nalatontonkanya pafyo ndecula, na pafyo ndeseuluka,
Ici cintu ecilemfupula umutima lyonsefye
Lelo kwena pali cimo ico ndeibukisha,
Icakuti icitemwiko cakwa Yawe tacipwa eco tushafwila,
Apo shicela alalanga cipya cipya icikuuku no luse,
Naisosha ne mwine nati,
Yawe musuma kuli bonsefye abamutetekela,
Kanshi caliwama umuntu ukulateka umutima,
Cisuma nganshi umuntu ukulateka umutima,
Ilyo Yawe aletelapo umuntu ubucushi, aletala aikala eka,
Elailishanya iyoo,
Aleke uulefwaya ukumuma pesaya amumefye
Ala Imfumu yaba no luse,
Nangufye pambi ingamukanda, ilamulangulukilako,
Pantu te ku kutemwa kwaiko icushisha
Ukunyantilila ababa mu cifungo pano isonde ponse,
Ukukanapeela muntu insambu isho Lesa Mukulu umwine amupeela,
Ukupondamikila umuntu umulandu mu cilye,
Nani uwingalandapo cimo, no kucitika cacitika,
Bushe te ku kanwa kakwa Lesa Mukulu
Nga cinshi umuntu umwinakufwa engalailishanishisha,
Ala natuletontonkanyapo pa mibeele yesu no kuyesha,
Natulelosha imitima yesu na maboko yesu ku mulu kuli Lesa,
“We Yawe, ala ifwe twalibifya,
“Waliifimbilisha ne cipyu icikalamba no kutukunkunika,
Waliifimbilisha ne kumbi ilyatikama,
Ee, nautusangula icishala kabili ifisoso,
“Abalwani besu bonse baletutuka,
Ifyakutiinya ne fyakutuwisha nafitutengamina,
Mu menso yandi mulekonkoloka ifilamba nga menshi,
Mu menso yandi tamwaleke kulalukuta filamba,
mpakafye we Yawe ku mulu ukatulolekeshepo,
Umutima wandi ulecula,
Abali kale abalwani bandi apabula umulandu,
Bamposele umutuntulu mu cilindi,
Amenshi nayo yaisa yalafika na ku mutwe,
Mu cilindi mwine umwashika nganshi,
Nobe waŋumfwa ilyo ndekupapata ukuti umfwe inkuuta yandi,
Wapaleme mupepi na ine ilyo nalekulilila,
“Waisa ndubulwilako we Mfumu,
We Yawe, walishiba ifyo ine bamfyenga,
Walimona ifyo bailandula,
“We Yawe, naumfwa insele balentuka,
Akasuba konse nine abalwani bandi baleyamba
Mona ilyo bekele nangu ilyo beminine,
“We Yawe, ale balimune,
Lekafye imitima yabo ikose ndi,
Ala ubakunkunike mu cipyu ca bukali bobe,
Yangu ifyo golide apwa ubukankala,
Abalumendo ba mu Sioni abacindeme nga golide wine wine,
Ngefyo na bamumbwe bene balonsha utwana twabo ibele,
Indimi sha twana twabo utunya
Abantu abalelya kale ifyakulya ifine fine,
 Ukukandwa kwa bantu bandi nakucila ukukandwa kwa Sodoma,
Bacilolo ba mfumu babuutile ukucila umukaka,
Nomba lino, awe tebakwishiba mu misebo,
Abafwile ku nkondo bena caliwamapo
 Nangu abanakashi baba ne cikuku,
Yawe nalanga apapela icipyu cakwe,
Pali bashamfumu bonse aba pano isonde,
Nomba lino efyo cicitike pa mulandu wa bubifi bwa bakasesema,
Bena balepulumpuntafye mu misebo nga abantu abapofwile,
Abantu nabo ninshi kulabasoweshafye abati,
Ni Yawe umwine ewabapasa,
Twalelolela nganshi abakutwafwa,
Abalwani besu epakulatulonda nkola nkola,
Elyo abalwani besu bali abalubilo nganshi,
Kateeka wesu uwasubwa na Yawe, uyo ifwe tupeemamo,
Akucankwenifye, mulesekesha ne nseko,
We mwana mwanakashi Sioni, ukukanda kobe kukapwa,
We Yawe, ibukisha ici cintu icatuponena,
Abantu bambi bambifye ebatupokele icabupyani cesu,
Bashifwe nababepaya ku balwani,
Amenshi yakunwa ayesufye, nomba eyo tuleshita ne ndalama,
Abalwani besu abatubutusha bali pa numa yesu,
Twalangile ukucimba ku bena Egupto na ku bena Asiria,
Kwena bashifwe balibifishe, pali ndakai tabalipo iyoo,
Abasha nomba ebaletuteeka, batini,
Pakumona icakulya, nomba tuleya mukulacifwaya mu matololo,
Inkanda ya mibili yesu ikabile nge buku,
Balebembuka na banakashi besu ababa mu Sioni kumaka,
Pakukulika bacilolo ba mfumu, balebakakila ku maboko yabo,
Abalumendo besu balebacusha ukulapela ubunga,
Abakote nabaleka ukulalongana pa mpongolo ya musumba,
Imitima yesu tailesansamuka nakalya.
Icilongwe cesu icabufumu nacifulika ku mutwe ciponene panshi,
E mulandu wine ne mitima yesu inakile,
Pantu pa lupili lwa Sioni pashelefye icibolya ceka,
Kwena iwe we Yawe, ala uli Kateeka wa pe na pe,
Nomba mulandu nshi ifwe watulabililako pa nshita iyalepa ifi,
Wingatubweshafye we Yawe, uleke tubwelele kuli iwe,
Kanofye nga walitusuulililakofye no kutukaana,
