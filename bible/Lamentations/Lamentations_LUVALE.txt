Limbo omwo Unatwame uka walyo, eli lyapwilenga navatu vavavulu!
Lyeji kulilanga cakulila naufuku, masoji alyo ali hamakili alyo.
Yuta vanamutundula lyehi hamalwa nahaundungo wauvulu,
Jijila jaZeyone jili nakulixona, mwomwo kavexi kwiza kuviwanyino vyakutongolako, xikaho.
Vaka-kulimanyina vanalingi ku­pwa mutwe, vaka-kole jalyo vali nakufukila,
Kuli mwanaZeyone kunafumu lyehi luvaji lwenyi lwosena,
Hamakumbi amalwalyo nakulu­mbwangila calyo Yelusalema lili nakwanuka vyuma vyalyo vyakwivwisa cipepa vyosena vize vyapwilengako kufumisa kumakumbi akuxikulu.
Yelusalema Unavulumuna cakuvulumuna, xikaho linalingi lyehi kupwa nge cuma cacipi,
Kupihya calyo cili kujisanya ja­lyo, kalyanukile kukumisa calyoko,
Vaka-kulimanyina nakole vano­lola mavoko avo kuvyuma vyalyo vyakwivwisa cipepa vyosena,
Vatu jalyo vosena veji kulixixi­munanga, veji kutondanga vyakulya,
Enu muvosena muli nakulihicila, cinapu cuma cauci kuli enu tahi?
Natumu kakahya kakufuma helu muvifuhwa vyami, kaha kanavifungulula,
Toka yavilinga vyami vyakuzo­mbwojoka jiximbi vanayikase kulivoko lyenyi,
Vaka-kujikiza jami vosenava va­ li muli ami Yehova navalelesa lyehi,
Havyumevi xikaho nguli nakuli­la, kumeso ami, kumeso ami kuli nakupwelumuka meya,
Zeyone nalitandavika mavoko alyo, kakwexi nou mwalivendejekako.
Yehova napu Muka-kwoloka, mwomwo ngunalikange lyehi kuluximbi lwenyi,
 Vaka-kunguzanga ngwavasanyikile, vakivo vangutangixile,
Ove Yehova, tala, mwomwo ngu­li nakuyanda, mucima wami uli nakulyonyinga.
Vanevu lyehi ngwavo, Lili naku­lixiximuna, kakwexi nou mwanguvendejekako.
Kupihisa cavo cosena cikeze ku­meso ove,
Mwata omwo namufwiki lyehi mwanaZeyone nalivwi hautenu wenyi!
Mautwamo aYakova osena Mwata nawaminyi lyehi, kawateteleleko.
Lumbinga lwaIsalele lwosena naluteteko lyehi naliyena lyautenu wenyi,
Nanane lyehi uta wenyi nge mwamuka-kole, nemana nalivoko lyenyi lyacilyo lyakukaza nge mwamuka-kumwimanyina,
Mwata nalingi lyehi kupwa nge muka-kole, namuminyi lyehi Isalele,
 Cisakila cenyi nacilyane lyehi nge himilemba, liula lyenyi nalyenyeka,
Lijiko lyenyi lyakulumbila Mwa­ta nalisuu lyehi, zuvo yenyi yajila nayikane lyehi,
Kembwe yamwanaZeyone Yeho­va najinyi lyehi kuyenyeka,
Vikolo vyalyo vanavijinjila na­ mumavu, tupaciso twalyo natunongesa nakutuhokwojola.
Vakulwane jamwanaZeyone va­ natwame hamavu nakuliholela kwavo.
Meso ami ali nakuhwilila nama­soji, mucima wami uli nakulyonyinga.
Veji kuvehwojolanga manevo ngwavo, Kulya camanona navinyo vili kulihi?
Ngukwambulile unjiho uka?
 Vapolofweto jove vanakumwena vyuma vyamakuli vyavisapwa,
Vexovo navahita mujila veji kukulingilanga pupupu mumavoko avo,
Vaka-kole jove vosena vanakwasamina mutunwa twavo,
Yehova nalingi lyehi nganomu ajinyine, natesamo lyehi mulizu lyenyi atumine hamakumbi akuxikulu,
Micima yavo yatetele kuli Mwata
Katuka, teta naufuku omu navaputuka vatu kulamako,
Ove Yehova, tala umone ava unalingi ngana!
Vakweze navakulwane vanasa­vala hamavu kumeluka,
Evi vyakungwivwisa ciwomawo­ma unavisanyika lyehi kwosena jingulwixi ndo, nge halikumbi lyaciwanyino cakutongola,
Ami yami lunga ngunamono lyehi malwa kucitondo candombo yenyi.
Nangutembula nakungutambukixila mumilima, kexi mumusanako.
Camwenemwene yami vene nangwalwomwena livoko lyenyi musana wosena.
Nyama yami nacikova cami navilingisa lyehi kuzemwojoka, vifuhwa vyami navipazwojola.
Nangutungilila, nangusepeka lyehi nanyangwa nakilika.
Nangutwamisa lyehi mumilima, nge mwavaze vafwa lyehi mwaka.
Nangujingulwisa nacipato ce ndo, ngoco kangwahasa kulovokamoko, lilenge lyami nalilingisa kupwa lyalilemu.
Kaha nawa, omu nanguteta nakutwa kawelele, eji kukinganga kulomba cami.
Mujijila jami naxicilamo vipato vyamalolwa akusonga, nahengesa lyehi jijila jami.
Ikiye napu nge ulusu wakungusengelela, nge ndumba wakutwama mwakuvumbama.
Jijila jami najipyapumuna lyehi, nangusanyula lyehi sanyusanyu, nangulingisa lyehi kutwama kwahwilici.
Uta wenyi wamanana nauzembe lyehi, nangwimika lyehi mangana angwasenga namivwi.
Vana vamusakali wenyi navalingisa kwingila mujiso jami.
Ngunalingi lyehi kupwa ou navaseha kuli vakwetu vatu vosena, ngumwaso wavo musana wosena.
Nangwikucisa vyavisasu, nangulingisa kucakwa namwaji.
Nanguhokwojwela nawa mazo ami natumalolwa, nangufwiki lyehi nauto.
Mwono wami nawa unaumbili lyehi nakuufumisa kukuunda, ngunavulyama lyehi kuwaha.
Kaha ngwalyambile ngwami, Ngolo jami jinanongo lyehi, nacoco nawa ngunatalilila kuli Yehova.
Acanuke malwami nakulumbwa­ngila cami, namwaji nanyangwa.
Mwono wami unavyanuka cakuvyanuka, unazeuka muli ami.
Eci ngunacivezuka mumucima wami, xikaho nguli nakutalilila.
 Omu vanazeneka kutumanununa, mwomwo halikoji lyaYehova lyalivulu, mwomwo vilinga vyenyi vyakeke kavyahwileko, xikaho.
Vinapu vyavihya hacimene hacimene, kuzaminyina cove cinapu cacinene.
Mwono wami weji kwambanga ngwawo, Yehova Ikiye cazano cami, xikaho nangumutalilila.
Yehova napu wamwaza kuli ava navamuvandamina, kuli mutu ou mwamusakasaka.
Kutalilila ulwilo waYehova nakuuholela cinawahe.
 Kumbata toka haukweze wenyi cinawahe kuli lunga.
Atwamenga uka wenyi nakuliho­lela, mwomwo namutwikiyo, xikaho.
Ahake kanwa kenyi mulukungu, pamo kuli cakutalilila.
Amwalumwine ou mwamuveta likili lyenyi, ekute kumutamba.
Mwomwo Mwata kexi kusuvanga mutu haya myaka yosenako.
Mwomwo cipwe mwamwivwisa kunyengetela, oloze mwakamwivwila keke nge kutesa nakuvula cavilinga vyenyi vyalikoji.
Mwomwo kexi kuvamwenesa va­na vavatu malwa camumucima wenyiko, cipwe kuvevwisa kunyengetela.
Kucika vafunge vahamavu vose­na muvilyacilo vyavatu,
Kupeula ciyulo calunga kumeso aYou alitulaho,
Kusopesa mutu mwakuhenga kumulonga wenyi, Mwata kexi kuvitavilako.
Omu nazeneka Mwata kucituma, iyaze ou mwahanjika numba cisoloke?
Mukanwa kaYou alitulaho, mukiko mweji kufumanga vyuma vyalupi navyevi vyamwaza nyi?
Mutu wakuyoya mwayayavalila ika? Lunga mwayayavalila ika hakumuzangamisa hamilonga yenyi yaxili?
Tutalatalenu jijila jetu, tujihehulenu, tukindulukenu kuli Yehova.
Tuzundulenu micima yetu nama­voko etu kuvitalikisa kuli Kalunga ali mwilu.
Etu tunazombwojoka lyehi jixi­mbi, tunalikange, Ove kawatukonekeleleko.
Unatufwiki nautenu nakutuha­ngasana, unatujihi, kawatuteteleleko.
Unalifwiki nalivwi, mangana muzeneke kuhita kulomba.
Unatulingisa kupwa tuswali tuvakulumbilisa muli vatu veka naveka.
Vaka-kole jetu vosena vanatwasamina mutunwa twavo.
 Muzuzu nawina vinatuwane, nakuhuluka nakupazwojoka.
Kumeso ami kuli nakupwelumu­ka tulwiji vameya hakapazu kamwanavakwetu vatu.
Kumeso ami kuli nakuhitanga cakuzeneka kulitwamina, nakunoka nduma,
Palanga nomu mwatala Yehova ali mwilu hamavu nakumona.
 Meso ami ali nakukolesa mwono wami hali mapwevo vamwimbo lyami vosena.
Vananguhange cakunguhanga nge kajila, ava vene vanapu vaka-kole jami cawana.
Mwono wami vanaujimuna lye­hi muwina, vanangumbili lyehi lilolwa.
Meya anguhicile helu lyamutwe wami, ngwalyambile ngwami, Vananguteteko lyehi.
Ove Yehova, ngwakusanyikile halijina lyove muze ngwapwile muwina wamumavumavu.
Lizu lyami unalivu lyehi, kanda ufwika kulitwitwi lyove hakuhwima camiko, omu nangufwa kawelele.
Wapandamineko halikumbi lize ngwakusanyikile, wangwambile ngwove, Kanda wivwa womako.
Ove Mwata, milonga yamwono wami unayihakula lyehi, kuyoya cami unacisokola lyehi.
Ove Yehova, unamono lyehi omu vanahengesa mulonga wami, acinguyulile ciyulo cami.
Kunyi yavo yosena unayimono lyehi, nakujina cavo cosena nawa vanangujinyina.
Ove Yehova, kutomba cavo unacivu lyehi, nakujina cavo cosena nawa vanangujinyina,
Namivumbo yavava vananguka­tukila, nomu vanangutwame punga musana wosena.
Talomu navatwama nomu nava­ katuka, ami yami mwaso wavo.
Ove Yehova, naukavaxixixilamo fweto nge kutesa namilimo yamavoko avo.
Naukavahana kukakama cami­cima, naukavaxinga.
Naukavahangasana nautenu, na­ukavalalisa muxi yamelu aYehova.
Ulu omwo unalifwiki! Ulu wamwaza omwo unalumuka lyehi mweka!
Vana vaZeyone vamalunga vavalemu, ava vakwesekeza naulu wakutomesa,
Cipwe vamyumbwe naveca vive­le, navamwisa vana vavo.
Malimi avana vakwamwa anaka­kacila mundakwila javo nali­pwila.
Ava valilenga vyawangana vana­twame kwahwilici kumeluka,
Mwomwo kuhenga camwanava­kwetu vatu cinatoho kuha­mbakana milonga yaSotome,
Vilolo jalyo vapwilenga vatoma kuhambakana vula yacixika, vatomenenga kuhambakana mavele,
Vihanga vyavo vinelava kuha­mbakana makala, kavavatacikijile kumelukako.
Vaze vanajihi lyehi kujipoko ja­mikwale vanawahe kuhamba­kanava vanajihi kuzala,
Mavoko amapwevo vakeke anateleka lyehi vana vavo va­vene,
Yehova natesamo lyehi mukulu­ndundu yenyi, nahingununa lyehi liyena lyautenu wenyi,
Vamyangana vahano hamavu kavetavileko, cipwe ava va­ twama hakaye vosena nawa kavetavileko
Mwomwo hamilonga yavapolo­fweto jalyo, havilinga vyava­pilixitu jalyo vyakuhenga,
Veji kutambatambanga nge tu­puputa mujijila, vanapihi na­manyinga,
Vavatambakanyine ngwavo, Fumenuko, kunapihi! Ngwavo, Fumenuko, fumenuko, kanda mukwatakoko!
Ngwavo, Meso aYehova anavapangununa, kexi kukavatala cekako.
Meso etu acili nakuhwilila haku­talilila kutukafwa caufwefwe­lekete,
Veji kuzombanga jitambo jetu, ngoco katwahaxile kuya muji­jila jetuko,
Vaze vatuhangasanyine vapwile vakusasulwila kuhambakana vangonga vahelu,
 Kuhwima camumazulu etu, ou vawavisa kuli Yehova, vamu­kwacile mumenavo,
Ove mwanaEtome, sambwojoka, wahilila, ove watwama mulifuci lyaUze,
Ove mwanaZeyone, vanatesamo lyehi mukukuzangamisa hakuhenga cove, kexi kukakutundula cekako.
Ove Yehova, acanuke evi vinatuwane,
Uswana wetu vanawalumuna lyehi kupwa wavatu veka,
Tunapu tuvana vanginga, masetu vauci,
Meyetu tunawanu hajimbongo,
Ava navatuhangasana vali hajixingo jetu,
Tunolola lyehi mavoko etu kuli vaEjipitu,
Vakakuluka jetu vanavulumuna, kavexiko,
Vandungo veji kutwonononanga,
Kulya cetu tweji kuciwananga hakulyona myono yetu,
Vikova vyetu vinelava nge lilu­ngu
Mapwevo vavapikile muZeyone,
Vasukikile vaka-kulitulaho ku­mavoko avo,
Vana vamalunga vambacile ma­lolwa akucekela unga,
Vakulwane vanalitwamina kwiza kuvikolo,
Kusambwojoka camicima yetu cinalitwamina lyehi,
Mucama unatuholoka lyehi mu­mutwe,
Hoho vene hanazeyela micima yetu,
Hapili Zeyone, oho hanalingi ku­pwa hahwilici,
Ove Yehova, Ove kuwatwama haya myaka yosena,
Ikaze uli nakutuvulyamina ma­ kumbi osena
Ove Yehova, twalumune tutale kuli Ove, kaha natwalumuka,
Oloze unatukane cakutukana, Unatusangumukila cikumaku­ma.
