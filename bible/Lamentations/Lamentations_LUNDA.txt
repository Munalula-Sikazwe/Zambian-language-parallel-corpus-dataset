Mukala wadiŋi wenzala antu to-o,
Wakonkamaŋa kwanakudila hohu,
Yuda amutwala dehi muwunkoli nakulumbalumba;
Njila jakuZiyona jabunda dehi,
Akwankunyi nindi abalumuka dehi anyanta jindi,
Lubanji lwamwana kaZiyona wamumbanda
Hanu hamafuku ayihuŋu yindi yakulumbwaŋila
Yerusalema naputoli dehi nshidi yasweja;
Kumahinindi kwazondeli.
Mukwankunyi nindi nololi dehi chikasa
Antu indi ejima hiyakudishishimona
Enu ejima mudi nakuhita munjila,
Yena natemeshi mumafwahami kesi kakufuma mwiwulu,
Mpanda yanyiloŋa yami anayikasi nachikasa chindi,
Mwanta napepeleshi dehi antu ami akwaŋovu adi mukachi kami.
Yuma yinukudila yoyeniyi.
Ziyona hakwolola makasa kudi akwawu,
Yehova waloŋa,
Natambikili ankeŋelaŋa,
Eyi Yehova, talaku, muloŋa ami namoni kukala,
Anantiyi dehi nawu hinukudishishimona,
Kutama kwawu kwejima kwinzi kumesu eyi,
Mwanta O chanamukuŋwiliyi mwana kaZiyona wamumbanda
Mwanta naminyi dehi nyikala yejima yashakamaŋayi Yakoba,
Naketuli dehi nseŋu jaIsarela jejima
Nevuli dehi wuta windi neyi chilumbu;
Mwanta nekali dehi chilumbu,
Nakisaŋani dehi Tembeli yindi naŋovu,
Mwanta nombi dehi kameŋa kindi kakulambwila,
Yehova nafuukuli dehi kukisaŋana
Yenzelu yindi yampwembu yinavumbami dehi hamaseki,
Akulumpi amwana kaZiyona wamumbanda
Mumesu ami munomi dehi nakudila,
Chakuhwidijelawu munyikwakwa yamumukala
Eyi mwana kaYerusalema wamumbanda,
 Atuprofwetu tweyi anakumweni
Antu ejima akahitaku hiyakukwetela mumakasawu;
Ayilumbu jeyi ejima anakwasamini mutunwa nankashi.
Yehova nakoŋi dehi mwafuukwiliyi,
Nyichima yawu yadililili kudi Yehova.
Hindukaku wukaluki nyiteti nawufuku,
Eyi Yehova, tala wutali awa wunakoŋi mwenimu.
Atwansi nawatushinakaji
Wunantambikili mutentu niniku niniku,
Yami muntu namoni ihuŋu namutondu windi wakuzuwa.
Nanlomboli nakuŋendesha
Chalala kwaamu, chikasa chindi chinabalumuki
Nakojeji dehi ikowa dami ninyisunyi yami kushinakaja,
Nankuchiki dehi,
Nanshakamishi mwiyila bwi-i,
Nankolekeli dehi ikoli kwi-ndo kulonda nikaŋanyi kwidika.
Mwalala chinukukaloka nyiteti nakutambika nami ankwashuku,
Kunjila jami yena nakolekuku ikoli damalola akusesa,
Kudami yena nekali dehi neyi bera wudi nakubelamina,
Nanteŋulwili dehi munjila yami, nansansoli dehi sansu sansu;
Nevuli dehi wuta windi,
Nyivu yamumungongu windi
Yami akusehawu kudi antaŋa jami ejima;
Naŋikutishi dehi yalula,
Nankotoli dehi maji ami nankalawanda,
Wunaŋumbili dehi kwakulehi nakuwunda.
Nelili nami, Niŋovu yami niyinatalilaŋa kudi Yehova
Anukaku yihuŋu yami, nichinukulumbwaŋila,
Muchima wami wuchidi kwanukamu nihanu,
Muchima wami chiwukutoŋojokamu
Chanabuli kutunuŋununawu lwoluwi lwambala lwaYehova lwavula,
Wabalumukaŋa kwawu wawiha habudidi habudidi;
Muchima wami nindi, Yehova diyi iseka dami,
Ámumonaŋa Yehova kuwaha wowu amuchiŋililaŋa,
Kukuhwelela wamwinu waYehova
Chawaha muntu kusenda
Ashakami kwindi kankawindi nakudimwenena nzo-o,
Anoŋami kwindi heseki,
Atalishi ikidi dindi kudi mukwawu wukumweta;
Muloŋa Mwanta hakomba muntu chahayanyakaku.
Hela wukumwesha muntu kukala,
Muloŋa yena hakeŋa kukabisha muntu,
Kudatola ahanu heseki
Kuteŋulula kuloŋa kwamuntu
Kuheŋesha muloŋa wamuntu,
Hinyi wukuhosha chuma chakadi kumuleja kudi Mwanta,
Mukanwa kaMukwakubadika
Muntu wamumi atatwokaŋa tuhu,
Tushinshikenu njila jetu, tutalenu mujinayi,
Tutalishenu nyichima yetu nimakasetu hamu
Tunaputoli, tunadikaŋi,
Wunatubuti kuzuwa,
Wunadibuti ivu
Wunatubalumuni dehi neyi nkaku nanswadi
Ayilumbu jetu ejima
Niwoma, niwoma wekela wunatuwani,
Mesu ami apolomokaŋa kwatuloŋa twamenji
Mesu ami apolomokaŋa hohu,
Nichamba kelayi Yehova wudi mwiwulu
Yinakumona yinaneŋeshi dehi muchima wami,
Awa aneli ayilumbu jami chakadi muloŋa,
Anaketwili wumi wami mukaleya kamuwina,
Menji anhita nihamutu wi-i,
Mukaleya kamuwina kakuma kwishina chikupu,
Eyi watiyili izu dami;
Wakundamini kwakwihi ifuku dinakutambikili,
Eyi Mwanta, wunanhakwili nyiloŋa yami,
Eyi Yehova, wunamoni chanankoŋuwu chatama,
Wunamoni kutenda kwawu kwejima
Eyi Yehova, wunatiyi chanansawuluwu,
Nyivumbu yanawa annyamukilili,
Talaku nichakushakamawu nichakwimanawu,
Eyi Yehova wakayinka wulooku wawu
Wakayinka nyichima yachinchika,
Wakayikumpisha nakuzuwa,
Wuru O chiwunafuwali dehi!
Anyana kaZiyona amayala alema
Kaŋanyahu anyumbu enkaŋa anyanawu iyeli,
Madimi awanyana achidi kwamwa
Ádiilaŋa yawanta anashakami dehi
Kuluwa kwamwana kawantaŋa jami wamumbanda,
Ayilolu indi adiŋi atooka to-o kubadika mpeza,
Kumesu awu kuneyili dehi bwi-i kubadika mula;
Ákujahawu nampoku yakabali anakooleki
Makasa awambanda aluwi
Yehova nawanishi dehi kulendumuka kwindi,
Anyanta ahamaseki,
Chinafumi hanshidi jawatuprofwetu twindi,
Hiyakupuputa neyi amputamesu munyikwakwa,
Ayibidikili nawu,
Kuzuwa kwaYehova kwokunayipalaŋeshi,
Mumesu etu saŋa mwomina chawu
Adi nakutuzombazomba mutwayaŋa,
Akwakutuhaŋa abadika ambuulu ahaluzwizu lufuchi.
Owu awayishawu dehi manji awanta kudi Yehova,
Eyi mwana kaEdomi wamumbanda
Eyi mwana kaZiyona wamumbanda,
Eyi Yehova, anukaku yuma yinatuwani.
Wuswana wetu wunabalumuki dehi hiwambala wawantu acheŋi,
Tuyanshona akadi atata jetu,
Menji twanwaŋa akulanda namali;
Anatuhaŋi hiyadi nihanshiŋu jetu jika!
Tunayolweli aEjipitu nawaAshuri makasetu,
Atata jetu anaputoli, hiyadi nawa kwokuku,
Hiyakutuyuula kudi anduŋu;
Etu kumona yakudya yetu chiŋa kuhita mwamweni mukufwa,
Ikowa detu deyila dehi wuloloomba bwi-i neyi mula,
Asawishili aŋodijambala muZiyona,
Akudikilili atulamba kumakasa;
Anyikwenzi hiyakusendaŋa mayanda,
Akulumpi hiyanamoni nawa kuya kuyotaku,
 Kuzaŋajala kwamunyichima yetu kunakumi,
Chibaŋula chinaholoki dehi kumutu wetu.
Hachumichi dihu hanazeyeli nyichima yetu,
Muloŋa hampidi yaZiyona haneli dehi kwachihembi hohu,
Eyi Yehova, eyi washakama nyaka yejima,
Wunatulalamenidi hayanyaka?
Eyi Yehova, tubalumuni tutali kudeyi, twakabalumuki.
Eyi kweyi wunatuumbi dehi kweyi chikupu,
