Ino waba buti tongo munzi wakazwide bantu!
Ulabukila kapati masiku, misozi ileenda mumasaya aakwe.
Lino nikwamana mapenzi amilimo iiminya,
Migwagwa iiya ku Ziyoni ilalila, nkaambo taakwe bantu baboola
Baulwana baba mbabasimalelo bawo, basinkondonyina balilikkalilide.
Munzi wa Ziyoni tuucikwe bulemu. Baleli bawo bali mbuli mbaambi zyabula macelelo,
Mumazuba aamapenzi aawo akwiingaila kwabantu bawo,
Jelusalemu wakabisya kapati, nkaako wakasofwaala.
Busofwaazi bwawo bulinamatide kuzifunga zyawo,
Sinkondonyina wakayola ziyobwedo zyawo zyoonse,
Bantu bawo boonse balatongela nobaya buyandaula cakulya,
“Maawe, sena caamba kuti taakwe ncomubwene nywebo nyoonse nomwiinda waawa? Amulange mubone.
“Kuzwa kujulu wakatuma mulilo, wazoonjila mumafuwa aangu.
“Zinyonyoono zyangu zyakabambwa joko, wakazivungaila amaanza aakwe.
“Mwami wasampaula basilumamba boonse mbendijisi,
“Nkenkakaako ncelilila, meso aangu eenda misozi.
“Ziyoni watandabika maanza aawo, pele taakwe muntu uuumbulizya pe.
“Mwami Leza uliluleme, nikuba boobo ndakazangila malailile aakwe.
“Ndakaita beenzuma, pele bakandaaba. Bapaizi abapati babantu bangu
“Bona O Mwami Leza mbwepengede! Ndapenga kapati,
“Bantu balimvwide kutongela kwangu, pele taakwe naba omwe
“Bona bubi bwabo boonse, ubacite mbuli mboondicita akaambo
Ino Mwami wamuvumba buti mooye wa Ziyoni akkumbi lyabukali bwakwe!
Cakuteengelela Mwami wanyonyoona makkalo aa Jakobo,
Mubukali bwakwe bupati, wanyonyoona nguzu zya Isilayeli.
Mbubonya mbuli sinkondo walandabula buta bwakwe,
Mwami waba mbuli sinkondoma, wanyonyoona Isilayeli.
Wamwaya cilawo cakwe caba mbuli muunda, wanyonyoona busena mbwakombelwa.
Mwami wakaka cipaililo cakwe, akusiya busena bwakwe busalala.
Mwami Leza wakakanza kuti amwaye bwaanda buzingulukide mooye wa Ziyoni.
Milyango yamunzi ooyu yakabbila munyika, wakatyoloola zipingizyo zyawo akuzinyonyoona.
Bapati bamooye wa Ziyoni bakkede ansi baluumwide, balibikka vu kumitwe
Meso aangu akatala kulila, ndapenga kapati mumoyo wangu,
Balati kuli bamanyina, “Ino cakulya awaini zili kuli?”
Ino ndikwaambile nzi? Ino ndikweelanye aanzi yebo omunzi wa Jelusalemu?
Zilengaano zyabasinsimi bako zyakali zyakubeja nzyabuyo,
Boonse bainda munzila yako balalikambila mukugambwa,
Basinkondonyoko boonse balakuwelela,
Mwami Leza wacita mbuli mbwaakakanza, wazuzikizya majwi aakwe,
Myoyo yabantu ililaukila Mwami. Obwaanda bwamunzi wa Ziyoni,
Nyamuka ubukile masiku,
Langa, O Mwami Leza koyeeya. Sena ulibabwene aaba mbocita boobu?
Bakubusi abacembeede boonse balilede mulusuko lwamumigwagwa, bakubusi abasimbi bamana kujaigwa munkondo.
Mbubonya mbuli mbotamba mubuzuba bwapobwe, mbubonya oobo watamba
Ndimuntu wakabona mapenzi akaambo kacisubulo cabukali bwakwe.
Wakanditanda akucita kuti ndeendele mumudima muciindi cakuti ndeendele mumumuni.
Kasimpe wanduuma ajanza lyakwe buzuba boonse.
Wacita kuti lukanda amubili wangu ucembaale, watyoloola mafuwa aangu.
Wandisinkilizya akundizinguluka mukulutila cakuyumya moyo.
Wandicita kuti ndikkale mumudima mbuli baabo bakafwa kale-kale.
Wandizingulusya bwaanda kuti intakonzyi kutija, wandilemezya anketani.
Ciindi nendiita nokuba kulilila lugwasyo, tatambuli kukomba kwangu.
Wasinka nzila yangu amandomba aamabwe, wapilinganya nzila zyangu.
Mbuli munyama wabutambo uuyubilide, mbuli syuumbwa uuyubide,
wakandikwelaanya kuzwa munzila akundikwamauna akundisiya mbuboobu kaatakwe alugwasyo.
Wakagwisya buta bwakwe akundicita mbaakani yamivwi yakwe.
Wakayasa moyo wangu amivwi iizwa mumukutu wakwe.
Ndakaba cisesyo cabantu bokwesu boonse,
Wandizuzya mani aalula, wandikozya ndulwe.
Watyoloola meno aangu amabwe, wandilyatauka mulusuko.
Wakasya kuti ndibe aluumuno, ndakaluba ciindi, kuti kuzwidilila ninzi.
Nkaako ndati, “Bulemu bwangu bwainka azyoonse eezyo nzindali kulangila kuzwa ku Mwami Leza.”
Ndayeeya mapenzi aangu akwiingaila kwangu, amapenzi aalula lu.
Ndaziyeeya kabotu-kabotu, moyo wangu ulatyompwa kapati.
Pele kuli cimwi nceyeeya, ncenciceeco ncetibe aalulangilo.
Akaambo kakuti luyando lwa Mwami Leza ndupati kapati,
Cifumo-fumo cili coonse balabukuluka, kusyomeka kwako nkupati.
Ndakalyaambauzya akuti, “Mwami Leza ncecaabilo cangu, nkaako ndinoosyoma nguwe.”
Mwami Leza mmubotu kuli baabo bajisi lulangilo mulinguwe, kuli yooyo uumuyandaula.
Ncibotu kuti muntu kaumwide kalindilila lufutuko Mwami Leza ndwapa.
Ncibotu kuti muntu ayumune joko lyamapenzi kacili mukubusi.
Akkale alikke kaumwide, nkaambo Mwami Leza nguumupede joko eelyo.
Akotamike mutwe wakwe cakulibombya ambweni natibe aalulangilo.
Aumune buyo ciindi basinkondonyina bamuuma akumusampaula.
Nkaambo Mwami takabasoweli limwi bantu bakwe pe.
Nikuba kuti ulaleta mapenzi, uyoomubeda aankumbu, luyando lwakwe lutamani ndupati.
Nkaambo taleti acaali mapenzi, nikuba kubausya nsoni.
Nikuba kulyatauka bantu baange boonse munyika.
Naanka kukasya muntu zimweelede kumbele lya Sijulu Wamajulu,
ambweni kuvundikizya muntu mulubeta lwakwe,
Nguni muntu uukonzya kwaamba makani kwamana acitika ncobeni kuti naa taalaililwa a Mwami?
Sena tali Sijulu Wamajulu uucita kuti mapenzi naa zintu zibotu ziboole?
Ino nkaambo nzi muntu naba ni nceelede kutongooka naa wasubulwa akaambo kazinyonyoono zyakwe?
Atulingulwe nzila zyesu tuzibonesye, atupilukile ku Mwami Leza.
Atubikke myoyo yesu akusumpula maanza eesu kuli Leza wakujulu tuti,
“Twakabisya akukuzangila, akaka tulekelele.
“Wakakalala kapati akututandaanya akutujaya cakutatweetelela.
Wakalivumbya makumbi kutegwa kukomba kuli koonse kakutasiki kulinduwe.
Watucita kuti tube mbuli bukololo amafwisyilili akati kabamasi.
“Basinkondoma boonse batusampaula.
Twasikilwa ziyoosya, zilindi, kupwaigwa alunyonyooko.
Misozi minji ileenda mumasaya aangu, nkaambo bakwesu banyonyoonwa.
“Meso aangu anooenda misozi cakutaleka taakoolyokezya,
mane kusikila Mwami Leza atulange kuzwa kujulu atubone.
Zyoonse nzebwene zindiletela buusu mumoyo akaambo kabasimbi bali mumunzi wesu.
“Basinkondoma bakandivwima mbuli muyuni nokunyina akaambo.
Bakandifusa bulanga mumulindi akundiwaala mabwe,
maanzi akandivumba cakuti ndakali kuyeeya kuti ndafwa.
“Ndakaita zina lyako O Mwami Leza, kuzwa kunsi aacilindi.
Wakamvwa kulomba kwangu. Utasinki matwi aako
Nindakakwiita wakaboola afwiifwi wakati, ‘Utayoowi pe.’
“O Mwami, wakandikosweda mulandu wangu, wakanununa buumi bwangu.
Ulibwene bubi oobo mbwendicitwa O Mwami Leza. Kondicitila bweelede!
Ulibwene mbobapingide kupilusya bubi, amakanze ngebajisi.
“O Mwami Leza wakamvwa kusampaula kwabo amakanze ngebandikanzide,
azeezyo basinkondoma nzyobalivwiya akukanana zyakundicita buzuba boonse.
Balange! Nibakkede nikuba kwiima balasampaula munyimbo zyabo.
“Babweedezezye eezyo zibeelede, O Mwami Leza eezyo nzibakacita amaanza aabo.
Yumya myoyo yabo, cisinganyo cako cibe aali mbabo!
Batandaanye mubukali bwako ubanyonyoone, munyika iino.”
Ino yabija buti ngolida, ino yaleka buti kubeka-beka ngolida iini-ini!
Bakubusi bamu Ziyoni babotu mbuli ngolida
Nobaba bamwaaba balanyonsya bana babo, pele bantu bangu mbayumu myoyo mbuli mpye zyamunkanda.
Akaambo kanyota milaka yabavwanda yanamatila kuzilakula,
Aabo cimwi ciindi bakali kulya zinono ono baide kwiingaila mumigwagwa.
Cisubulo cabantu bangu ncipati kwiinda cabamu Sodomu,
Baleli bakali kubekema kwiinda caanda, bakali kutuba kwiinda mukupa,
Pele lino balasiya mbi kwiinda muye, nobeenda mumigwagwa taakwe uunga wabaziba.
Aabo bajaigwa munkondo bali kabotu kwiinda baabo bajaigwa aanzala.
Bakaintu basinkumbu bajika bana babo, bakaba cilyo cabo ciindi bantu bangu nibakanyonyoonwa.
Mwami Leza wazuzikizya kunyema kwakwe, watila bukali bwakwe bupati.
Bamami bamunyika tiibakasyoma, nobaba bantu bamunyika
Pele zyakacitika akaambo kazinyonyoono zyabasinsimi azibi zyabapaizi babo aabo bakatila bulowa bwabaluleme.
Ono balaampaampa mbuli bantu boofu. Balisofweede abulowa oobo
“Kamuzwa, mulisofweede!” Mbobabaambila bantu aabo.
Mwami Leza lwakwe mwini nguwakabamwaisya, tacibabambi mazuba aano pe.
Aswebo tobeni twakatala kulangila lugwasyo, kuzwa mumaanda eesu malamfu
Bantu bakali tuteede, cakuti tiitwakakonzya kweenda mumigwagwa.
Basikututandaanya bakali kuzuza kwiinda sikwaze nali mujulu,
Bakamujata ooyo uusyomwa mubuumi bwesu, ooyo Mwami Leza ngwaakananika,
Kamusekelela mutangale nobantu bamu Edomu nywebo nomukkala munyika ya Uzi.
Nywebo nobamu Ziyoni, cisubulo canu cili afwiifwi kumana, takoonoocimulekede mubwaange.
Koyeeya O Mwami Leza eezyo zyatucitikila, langa ubone mause eesu.
Lukono lwesu lwapegwa kubazwakule, maanda eesu apegwa bazwamasi.
Twaba bamusyaala batakwe bamawisi, bamamama baba mbuli bamukabafu.
Tweelede kuula maanzi aakunywa, tukonzya kuba ankuni buyo kuti naa twazyuula.
Aabo batutandaanya batweenzya twakatala, tatukozyi kulyookezya.
Twakalisisya kucisi ca Ijipiti aca Asiliya kuti tujane cakulya.
Basikale besu bakabisya nkaako bakamana, ono tulasubulwa akaambo kabo.
Bazike mbabatulela, alimwi taakwe muntu naba omwe uukonzya kutwaangununa kulimbabo.
Tusanga buumi bwesu kutegwa tujane cakulya, nkaambo batujaya bali munkanda.
Mibili yesu ipya mbuli oveni, nzala yatujaya.
Bamakaintu besu bakasofwaazigwa mu Ziyoni, abalo bana batazi baalumi bakasofwaazigwa mu Juda.
Baleli bakaangililwa amaanza kabaleleenga, bapati tabacilemekwi pe.
Bakubusi baluujisi kuziya, balombe baladadalika akaambo kazileye zyankuni.
Bapati tabacijanwi amilyango yamunzi, bakubusi tabaciimbi nyimbo pe.
Tatucitangali mumyoyo yesu pe, kuzyana kwesu waba muzembo.
Zyoonse nzitwakali kulisumpwida taziciwo pe.
Akaambo kaceeci myoyo yesu yawizuka, akaambo kazeezi, meso eesu oomfoka,
cilundu ca Ziyoni, casyaala buyo, sunu nkokweendeendela bamwaaba.
Yebo O Mwami Leza ulalela kwalyoonse alyoonse,
Ino nkaambo nzi notuluba lyoonse O Leza?
Utuboozye kulinduwe O Mwami Leza, kutegwa tupilukile kulinduwe,
ccita koli wakatukakila limwi akutunyemenena limwi citaambiki.
