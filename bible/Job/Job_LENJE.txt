Mucishi ca Usi mwakalinga muntu wakalinga kwiitwa ayi Jobo. Musankwa uyu taakalinga kucitewo kampenda nabi komwi alimwi wakalinga kululeme. Wakalinga kulemeka Lesa alimwi wakalinga kushomeka kuli nguwe. 
Wakalinga kucite baana basankwa bosanwe abobilo abaana banakashi botatwe. 
Jobo wakalinga kufubite mbelele shili 7,000, ngamela shili 3,000, shipani sha ŋombe shili 500, mbongolo shili 500 alimwi abasebenshi baanji. Wakalinga mubile abuumbi pabantu bamwi boonse ba kwicwe.
Bana bakwe Jobo basankwa bakalinga kubalana kubamba kusekelela mumaandaabo. Bakalinga kwiita abanankashi babo botatwe kwaamba ayi balye akunwaabo. 
Ono kwakalinga nkwishibila kwakwe Jobo kwaamba ayi na kusekelela kwamana, lakwe macuunsacuunsa wakalinga kubengela mwanaakwe womwi awomwi mulambu wakutenta mukumusalasha. Wakalinga kucita boobo mukwiinga wakalinga kuyeeya ayi, “Cimwi ciindi bana bangu bakabisha akushingana Lesa cakuteshiba.”
Bumwi bushiku baanjelo ndibakesa mukulitondesha pameenso a Mwaami Lesa, alakwe Satana wakesaabo. 
Mpeeke Mwaami Lesa wakeepusha Satana ayi, “Ino waswita kuli?” Satana wakakumbula ayi, “Ndalinga kuya ceendeenda mucishi ca panshi coonse.”
Mpomunyaawo Mwaami Lesa wakeepusha Satana ayi, “Sa wabonaawo musebenshi wangu Jobo? Ngumuntu utacite kampenda, ululeme, undemeka alimwi ushomeka kuli ndime.” 
Lyalo Satana wakakumbula Mwaami Lesa ayi, “Sa Jobo ulamulemekabo kwakubula mpindu? 
Sa te nceebo cakwaamba ayi mulamutabilila pantu pomwi abamuŋanda yakwe alimwi ashintu shakwe shoonse? Shoonse shintu lakwe nshaacita shilaswitilila alimwi matanga a shifubwa shakwe alibo luundu loonse. 
Amweeleshe kumunyaya nshaacite mulinyumfwile mbweshi amushingane.”
Mpeeke Mwaami Lesa wakaambila Satana ayi, “Ncibotu, buboni bwakwe boonse ndabubika mumaansaako, sombi lakwe mwiine kuteelesha kumukumya.” Mpomunyaawo Satana wakaswaawo pameenso a Mwaami Lesa.
Bumwi bushiku bana bakwe Jobo ndibakalinga kusekelela kuŋanda ya munenebantu, 
kwakesa shinkombe kuli Jobo akwaamba ayi, “Twalinga kushaba mumuunda abasune, mbongolo kashilya pafwaafwi. 
Mpeeke bene Sabeya besa mukushiipa shoonse. Bacaya basebenshi banu boonse akushiyoobo ndime. Ndime ndacicabo akwisa mukumulwiita shacitika.”
Shinkombe uyo kaacaamba aJobo, aumwi wakapola akwaamba ayi, “Kalumba kakwe Lesa katenta mbelele shoonse abeembeshi banu. Ndime ndacicabo akwisa mukumulwiita shacitika.”
Kacaamba uyo, aumwi wakapola akwaamba ayi, “Makoto otatwe a bene Kaludeya esa mukutulwana akubwesa ngamela shanu. Bacaya abasebenshi banu boonse. Ndime ndacicabo akwisa mukumulwiita shacitika.” 
Kacaamba uyo, aumwi wakapola akwaamba ayi, “Bana banu balinga kusekelela kuŋanda ya munenebantu. 
Mpeeke kwesa cipuupu kuswa kuluyanga. Cawisha ŋanda akubacaya boonse. Ndime ndacicabo akwisa mukumulwiita shacitika.”
Mpomunyaawo Jobo wakanyamuka akukwamoona shakufwala shakwe ceebo ca buumba. Mpeeke wakalikulula misusu, waliwaala panshi mukulambila akupaila ayi,
“Ndakaswa maansabo kuswa mumala muli bama
Mumapensho aya oonse, Jobo taakwe kubishaawo kwiinda mukucobola Lesa.
Bumwi bushiku baanjelo ndibakesa mukulitondesha pameenso a Mwaami Lesa alimwi, alakwe Satana wakesaabo. 
Mpeeke Mwaami Lesa wakeepusha Satana ayi, “Ino waswita kuli?” Satana wakakumbula ayi, “Ndalinga kuya ceendeenda mucishi ca panshi coonse.”
Mpomunyaawo Mwaami Lesa wakeepusha Satana ayi, “Sa wabonaawo musebenshi wangu Jobo? Ngumuntu utacite kampenda, ululeme, undemeka alimwi ushomeka kuli ndime. Nakubi kwaamba ayi wakanyungoola ayi nkuleeke umupeenshe pataapu ceebo, Jobo ucishomekabo bweenka mbuli kataanshi.” 
Satana wakakumbula ayi, “Muntu ulakonsha kupa shintu shoonse nshaacite kwiinda kufwa. 
Amweeleshe kucisa mubili wakwe, mulinyumfwile mbweshi amushingane.” 
Mpeeke Mwaami Lesa wakaambila Satana ayi, “Ncibotu, ndamubika mumaansaako, sombi kubuumi bwakwe kutacataako.”
Mpomunyaawo Satana wakaswaawo pameenso a Mwaami Lesa akuya mukupa Jobo shilonda mubili woonse. 
Mpeeke Jobo wakaya mukukalila kuntantaala akubwesa cikaye cakulikwanyishako shilonda.
Mpomunyaawo mukaakwe wakamwambila ayi, “Sa abobulya mucishomekabo? Amushinganebo Lesa, mufwe.” 
Sombi Jobo wakamukumbula ayi, “Utokwaambabo anga ngumuluya. Sa ulisuni ayi katutambulabo shibotu sheenka kuswa kuMwaami Lesa kuleka mapensho?” Mumapensho aya oonse, Jobo taakwe kubishaawo kwiinda mumaswi ngaakaamba.
Ono babye Jobo botatwe, Elifasi mwine Temani, Biludadi mwine Shuwa aSofa mwine Naama, ndibakanyumfwa mapensho oonse a mubyaabo, bakanyumfwana ayi baye bakamuumbulushe. 
Kabacili palaale bakabona Jobo, sombi tabakwe kumwishibaawo. Ono ndibakamwishiba bakatalika kulila cakooloma, bakakwamoona shakufwala shabo ceebo ca buumba akulitukweeta bulongo kumitwi. 
Mpeeke bakekala panshi anguwe kwanshiku shosanwe ashobilo. Taaku nabi womwi wakalinga kubandika ceebo bakabona kukomena kwa mapensho ngaakalingaamo.
Nshiku isho ndishakeenda, Jobo wakaamba akushingana bushiku mbwaakashalwa. 
Wakaamba ayi,
“Abulobelele bushiku mbondakashalilwaawo.
NobaLesa, amusandule bushiku ubo kuba munshinshe,
Amubulengeshe kuba bushiku bwa munshinshe ushiya mbi.
Mashiku ayo akafwekeleshekwe amunshinshe ulemu.
Ee, mashiku ayo akukabule mwaana umitwa.
Abo bacishi kushingana, abashingane bushiku ubo,
Ntanda itakabaliiwo pabushiku ubo,
Aashinganwe mashiku alya ceebo cakutankasha kushalwa.
“Anu nshina kufwitanshibo ndindakalinga kushalwa?
Ceebonshi bama bakamfukata pamaansaabo?
Nendakasansulwa, naakwiinga sunu nshintoopenga.
pantu pomwi abamaami alimwi abeshikubapandako maano
Ee, naakwiinga ndilete abaleli abo bakalinga kucite golodi
Ceebonshi nshikwe kubikwa mbuli kafunga,
Kushuumbwe bantu babiibi tabapenshi babyaabo
Bakaili abalo nkobacana luumuno uko
Bantu bapukite abatashibikitwe boonse nkobabete.
“Ceebonshi mumuni wa buumi ulashikila abali mumapensho?
Lufu talushiki kuli baabo balulila,
Balasangalala abuumbi
Ceebonshi buumi bwakapekwa kubaabo bacite nshila ishisitwe,
Minsonshi yaba ncecakulya cangu,
Shintu nsheenoonda shanshikila,
Nshookeshiiwo alimwi nshikaliwo muluumuno,
Mpeeke Elifasi mwine Temani wakakumbula Jobo ayi,
“Ino umwi na kaasuni kubandika andiwe, sa inga wamukalalila?
Yeeya webo mbowakeeisha bantu baanji,
Maswi ako akakalika myoyo abo batalantanta,
Ono webo sunu mapensho ndyaakupolela watyongola.
Sa kulambila Mwaami Lesa kwako kwakubula kampenda takukupi kushoma?
“Ono yeeya, ngani wakalobawo kale kaatacite mulandu?
Kweelana ambondakacibona, balya bashanga bubi, balatebula bubi.
Lesa ulabanyonyoola anga ncipuupu cinene
Bamucita shibi balabuluma mbuli nkalamu,
Bamucita shibi balaloba bweenka mbuli nkalamu itoobula kuluma banyama ayi ilye,
“Mubushishi ndakanyumfwa liswi.
Ishi shakacitika ciindi ndindalinga kulota mashiku,
Lyalo boowa bwakancata, mpeeke ndakatutuma.
Mpeeke muuwo uniini wakeenda kumeenso angu
Kunembo lyangu kwakeemikana cintu,
Liswi ilyo lyakaamba ayi, ‘Sa muntubo inga walulama kwiinda Lesa?
Lesa taashomi basebenshi bakwe ba kwiculu,
Ino inga ceela kuli kubantu bakaswa kubulongo,
Muntu inga kaali muumi macuunsa, sombi macolesha wafwa.
Sa te buumi bwabo bulamana
Jobo ita bulya tubone, sa kuliwo weenga wakukumbula?
Ncakwiila bukali bulacaya muluya,
Nebo ameenso angu ndakabonawo kale muluya waswitilila,
Bana bakwe tabacite shikubafuna,
Beshinsala balalya shishango shakwe,
Mapensho taaswiwo panshi
Sombi muntu lakwe ulashalilwa mapensho
“Kaandi ndime, nendasandukila kuli Lesa
Lesa ulacita shaankamiko nshetutakoonshi kwishiba,
Ulalokesha mfula pacishi ca panshi,
Ncakwiila balibombya, ulabasumpula.
Ulalyatilila miyeeyo ya bantu bacenjete
Ulacatisha basongo kwiinda mubucenjeshi bwabo
Balaba mumunshinshe ciindi ca malumwi
Sombi Lesa ulafuna bakandu kuswa kubalwani babo
Aboobo bakandu balalangila,
“Ulicite coolwe muntu uyo Lesa ngwaalulamika.
Lesa ulacisa akushilika mwiine eenka,
Nabi mapensho ali buyani akupolela,
Munsala ulaakukufuna kwaamba ayi utafwi,
Lesa ulaakukufuna kuswa kubeshikucaya meena
Nsala akunyonyoolwa ulaakushiseka
Myuunda njeshi ukanoolima teshi ikabeewo amabwe
Aboobo ulaakunookala muluumuno muŋanda yako
Ulaakuba abaana baanji,
Ulaakwikala buumi bulaamfu abuumbi
“Ono ishi shoonse twakashiiya akushilangalanga kwaciindi cilaamfu.
Lyalo Jobo wakakumbula ayi,
“Mapensho angu naalinga kupimwa,
ncakwiila naakwiinga alema kwiinda museese wa mulweenge.
Mifwi yakwe Lesa Shinkusu shoonse ilinjasite.
“Sa mbongolo ya muluundu ilalila na bwiisu kabuliiwo?
Sa cakulya citontola inga calikwa kwakutalungamo mwiinyo?
Kumoyo kwangu kulashiya kulya shakulya sha mushobo uyo.
“Mbweenga cabotaako na kusenga kwangu kwakumbulwa!
Mbweenga cabotaako na Lesa wancaya,
Lyalo moyo wangu inga wekala
“Ino ninkusunshi nsheencite kwaamba ayi kancilindila?
Sa ndi muyumu anga ndibwe?
Nebo nkusu shakulipulusha shamana.
“Ciindi ca mapensho ambuli aya, kulayandika babyo bashomeka
Ono mwebo nobeensuma mutoombecabo anga ntulonga,
Muli anga ntulonga tushiya mbi kumaanshi ciindi ca meensa,
Cilimo tulonga tulacileka kukunka
Beshikweenda milongo balapambuka kuswa munshila
Beshikweenda baswa kuTema balayandoola maanshi,
Balatyongola ceebo balashoma ayi batokwaacana,
Ono mbweeke ubo amwebo mbomubete kuli ndime,
Sa ndakamusengawo ayi muncaafwe,
Sa ndakasengawo kale ayi, ‘Amumfuune kuswa mumaansa a balwani bangu,
“Amunjiisheeko ntokuumuna.
Maswi alushinisho alacisa,
Sa mutooyeeya ayi inga mwandulika kumaswi anu?
Ncakwiila mwebo mulalyatilila bana banshiwa
“Ono amunangilishe kumeenso,
Amunyumfwile nkumbu akucileka koombolosha cakutalulama.
Sa mutooyeeya kwaamba ayi ntoobeca ncentokwaamba?
“Sa te buumi bwa muntu mbuyumu pacishi ca panshi?
Shilibo anga nsha musha utoolilila cimfule.
Mbweeke ubo anebo nshiku shangu mboshitacite mpindu mweenshi amweenshi
Lyoonse na ndoona nkunooyeeyabo ayi, ‘Anu butooca lili?’
Mubili wangu uliswitebo mapila ashilonda.
“Nshiku shangu shileenda lubilo kwiinda cakupombeleshako busalu.
NobaLesa, amwiibaluke kwaamba ayi buumi bwangu bulibo anga nkuyoya kwa linkanda lyomwi.
Abo batoombona cino ciindi teshi bakambonewo tubili.
Bweenka mbuli likumbi mbolisunguluka akumana,
Teshi akaboolewo tubili kuŋanda yakwe.
“Paceebo ceeco inga nshicileeki kwaamba, sobwe.
“Sa ndi shinshimwe wa mulweenge
Na ndayeeya ayi bulo bwangu butooŋumbulusha
mwebo mulanjoosha kwiinda mumaloto abiibi,
Paceebo ceeco ndayeeyabo kushinwa akufwa
Buumi bwangu ndabucimwa abuumbi cakwaamba ayi nshisuni akunoocili muumi.
Anu muntu nciinshi uyo ngoomubikako maano?
Mulamusompasompa lyoonse macuunsa
Ino mutoocileka lili kunangilisha?
Na ndakabisha nciinshi ncendamucitila, mwebo nobeshikunindilila?
Ceebonshi tamukoonshi kulekelela shibiibi shangu?
Mpomunyaawo Biludadi mwine Shuwa wakakumbula ayi,
“Utootola ciindi cilaamfu buyani kooamba makani a mushobo uyu?
Sa Lesa uloombolosha cakunyengelela?
Bana bako bakabishisha Lesa,
Ono na webo usandukile kuli Lesa,
na ulashomeka alimwi ulisalalite,
Buboni bwako boonse bulya bwakanyonyooka bulaakuceya
“Ukeepushe shabusongo bwa bakulukulu
Swebo tulibo bacilo, aboobo taaku ncetwishi,
Bakulukulu basongo abakwiishe,
Matete taakoonshi kuswa pataapu maanshi,
Na maanshi ayuma, alo ngwaataanshi kuyuma
Mbweeke ubo mbocibete kubantu baluba Lesa.
Balashoma mucintu citacite nkusu
Na bashimpila kutandafube balawa.
“Bali anga ninsaku imena meensa akubalilwa lumwi,
akupombela miyanda ya njiyo kumabwe.
Ono na nsaku iyo yatumoonwaamo,
Ncakwiila buumi bwa njiyo bulamana.
“Ndushinisho Lesa teshi akakake muntu ushomeka
Ulaakukulengesha kuseka cakusangalala alimwi.
Sombi ulaakulensha nsoni abo bakupatite
Mpeeke Jobo wakakumbula ayi,
“Ee, ndishi kwaamba ayi mbocibete ubo.
Ngani weenga wakonsha kupikishanya anguwe?
Lesa nguMusongo alimwi nguShinkusu.
Ngootenkaanya tulundu cakubula kucenjesha
Lesa ulatenkaanya cishi ca panshi cino
Lesa ulicite nkusu shakukasha lisuba ayi litaswi,
Lakwe eenka ngowakafungulula liculu
Lesa ngowakalenga nyenyeenshi shoonse,
Ulacita shitondesho sha nkusu sha kwiculu shiyumu kwishiba
“Lesa uleenda pafwaafwi anebo kwakutamubonawo.
Ulabwesa coonse ncaasuni kwakubula aumukasha.
Lesa na wakalala kale taabooli pesule.
Ino inga ndapikishanya buyani anguwe?
Nabi nshicite mulandu nshikoonshi kukumbula Lesa,
Nabi na wansuminisha ayi ŋambe,
Ceebo ulandokesha mfula ya muyoba
Ncakwiila tanshiiliwo musena, sobwe,
Na ngamakani akusebensesha nkusu, lakwe nguShinkusu shiindaawo.
Nabi kaantacite mulandu, maswi angu alo alanyumfwika kuba a bubeshi.
Nabi nshicite mulandu, taaku ncentooyeeya.
Ceebo shoonse shilyeelenebo.
Muntu utacite mulandu ndyaafwa,
Cishi na capekwa mumaansa abantu babiibi,
“Nshiku shangu sheenda lubilo kwiinda muntu shikucica,
Sheenda lubilo anga mbwaato bwa mabuba.
Na ndaamba ayi, ‘Andubeko matongooshi angu,
mapensho angu aya alatolelela kunjoosha
Ono mboompetwe kale mulandu,
Nabi ndasamba asoopo ayi ntube,
Lesa ulaakungwaala mucikanda ca matombe
“Lesa naalinga muntu neenga ndamukumbula,
Ono taaku ukonsha koombolosha cikani cesu.
Taaku muntu weenga wakusha musako wakwe Lesa pamubili wangu.
Lyalo ndyeshi nkaambe kwakubula boowa.
“Buumi bwangu ndabucimwa,
NobaLesa mutampi mulandu, sobwe.
Sa cilamukonda kundyatilila
Sa mulicite meenso mbuli a muntu?
Sa nshiku sha buumi bwanu shilyeelene asha muntu?
Ceebonshi mutoolangoola shibiibi shangu?
Mulishi kwaamba ayi nshicite mulandu
“Maansaanu ngaakanenga,
Amuyeeye kwaamba ayi mwakamumba abulongo.
Sa teshi ndimwe mwakapa bata nkusu ayi banshaale?
Mwakamfwalika cikanda anyama,
Mwakampa buumi munkumbu shanu shiinji.
kakuli shoonse ishi mwakalinga mwashishisa mumoyo wanu.
Mwakalinga kunjebelabo kubona na inga ndabiisha
Kulilabo na ndabiisha, ingayi ndalipengela kuli ndimwe.
Ncakwiila na kuli ncendaswitilila,
Mulaleta bakamboni banu ciindi coonse mukundwana.
“Ceebonshi mwakasuminisha ayi nshalwe?
Ndushinisho kuswabo mulifumo kuya kubulongo,
Sa te bulya buumi bwangu bwaya kumateelo?
Nsangalaleewo kaantana kuya kutaboolwa,
Ncakwiila ngumusena ushiyabo mbi, upyopyongene,
Mpomunyaawo Sofa mwine Naama wakakumbula ayi,
“Sa kwaamba kwa bukaluyaluya takweelete kukumbulwa?
Webo Jobo, sa kwaamba shifwite kulacala milomo bamwi?
Webo ulaamba kuli Lesa ayi, ‘Mumaswi angu taamu kulubisha
Ulicite coolwe Lesa taakwe kukumbulaawo.
akukwaambila bushishi buli mubusongo bwiine bwiine.
“Sa inga wakonsha kwishiba shabushishi shakwe Lesa?
Busongo bwakwe mbulaamfu kwiinda peela liculu, ono webo inga wacitanshi?
Kulaampa kwa mbubo kuleenda cishi ca panshi,
“Ono na Lesa wakucata akukoombolosha,
Bantu babeca, ndushinisho Lesa lakwe ulibeshi.
Sombi nciyumu kulengesha baluya kuba basongo,
“Anu webo Jobo, na ulisuni kululama mumoyo,
Kusha bubi ashilubo shili mumoyo wako.
Ingaawo ndyeshi ukanookweenda kooinamukite
Mpeeke mapensho ako ulaakwaaluba,
Ncakwiila buumi bwako bulaakubala anga ndisuba ndyeliba pakati ka mutwi.
Ulaakunookala cakutalisukama alimwi cakulangila shibotu.
Taaku mulwani weshi akanookukonga,
Sombi bamucita shibi balaakulemabo kulangoola lucafwo,
Mpomunyaawo Jobo wakakumbula ayi,
“Ncakwiila mwebo ndimwe mwaamba mbuli muntu ucite busongo kwiinda bantu boonse
Sombi nebo ndicite maano bweenka mbuli ndimwe,
Anu ono ndababo shikusekwa akubeensuma boonse
Mwebo nomushiite kabotu mulaseka muntu uli mumapensho.
Bapambi abantu bamwi bakalasha Lesa balekalabo muluumuno.
“Ono banyama balakonsha kumwiisha na mwabeepusha,
Shintu shili mucishi ca panshi inga shamwiisha,
Pashintu ishi shoonse
Buumi bwa shilengwa shoonse buli mumaansaakwe.
Sa matwi taashibi kubota kwa maswi,
“Sa te kucembela kulaamba busongo?
Nakubi boobo Lesa taacitebo busongo, sombi ankusu
Ncakwiila na wanyonyoola cimwi cintu, taaku weenga waciyakulula.
Na wakasha mfula kuloka, ncakwiila kulababo cilanga.
Lesa ngomwine nkusu abusongo,
Ulanyaya beshikupanda maano busongo,
Ulaakusha bamaami pabwaami bwabo
Ulabombya bapailishi
Uloomusha beshikupanda maano abo bashomwa
Ulalengesha bantu balemekwa kumana bulemu,
Ulayubulula shishisitwe sha mumunshinshe ushiya mbi
Ulakomenesha mishobo ya bantu akwiinyonyoola.
Ulalengesha bamatanjilili babo kuba bakaluyaluya,
Balaashaasha mumunshinshe mutaamu mumuni
“Ndalibonena ameenso angu shintu shoonse ishi,
Isho nshemushi anebo ndishishi,
Sombi ndisunishi kwaambila kuli Shinkusu shoonse,
Ono mwebo mutoobotesha makani kwiinda mububeshi.
Anu nimwalinga kuumwitebo,
Ono amukutike makani ngooncite.
Sa ncakwiila mutokwaambililako Lesa mushabubeshi shanu?
Sa mutootondesha kasalulushi kuli nguwe?
Sa na Lesa wamulangalanga kabotu inga taamucanini cilubo?
Ncakwiila ulakonsha kumukalalila,
Lyalo bulemu bwakwe bulaakumulengesha boowa.
Tushimpi twanu tatucite ncito bweenka mbuli milota,
“Ono amuumunebo mundeeke ŋambe,
Ndilibambite kuliwaala mumeeno ankalamu,
Nabi ayi Lesa utooncaya, ndanoocinkite manungo muli nguwe.
Mpashi munshila iyo nebo ndaakupulushikwa
Amukutike kabotu kumaswi angu,
Ono ndilibambite kwaamba cikani cangu
Anu ngani ukonsha kwiimikana anebo akunshinina?
“Ono nobaLesa, amunsuminishe shintu shobilo,
Amukushe lyaansa lyanu lya mapensho pali ndime.
Lyalo mukanjiite, anebo ndaakukumbula,
Ino shilubo ashibiibi shangu shili shongaye?
Ino ceebonshi mwamfutatila?
Sa inga kamupensha ndime nemuntu ulibo anga nditewu kuuba?
Muleebaluka milandu iindaawo kubica pali ndime,
Mulaŋanga ancetani kumyeendo.
Ono mbulya ntoosekemukabo anga ncisamu cabola,
“Anu muntu ushalwa kumwanakashi taaku mbwaabete.
Ulakula anga ndiluba linefuma kwaciindi ciniini akunyana.
NobaLesa, sa mwebo mulalanga muntu uli mbuli wooyo?
Anu ngani ukonsha kukusha cintu cisalalite kuswa mucintu citasalalite?
Inshiku sha buumi bwa muntu shilibambitwe kale.
Anu amukusheeko meenso anu akumulekabo mwiine
“Cisamu calo mbubo cilicite kulangila
Ee, nabi miyanda ya ncico yacembela
kukumanabo akatonto ka maanshi
Sombi muntu ulafwa woona mubulongo.
Ncakwiila bweenka maanshi mbwaamana mucishiba,
mbweeke ubo muntu alakwe mbwaaona cakutabuka.
“Ono nicabota abuumbi nimwanshisa mumusena wa bafu,
Na muntu wafwa, sa inga wayoya alimwi?
Lyalo mwaakunjita, nebo ndaakukumbula.
Paciindi ico mulaakulangisha nyendelo shangu shoonse,
Ceebo shilubo shangu mulaakushilekelela.
“Ono bweenka kalundu mbokamana kusekemuka
bweenka maanshi mbwaatolelela lubwelubwe,
Muntu mwebo mulamukomenabo limwi tibili weenda woona.
Na mwanaakwe musankwa wapekwa bulemu, lakwe taaku kwishiba.
Ncakwiila ngushikunyumfwabo shitoocisa mumubili wakwe.
Mpeeke Elifasi mwine Temani wakakumbula ayi,
“Sa muntu musongo alakwe ulaambabo ashintu shitacite kumutwi?
Sa ulaambabo caambaambe pakupikishanya?
Ono webo kuloonda Lesa wakubika palubasu,
Cibiibi cako ncakwiila ceeisha mulomo wako shakwaamba.
Ono mulomo wako, kuteshi waangu, utookupa mulandu.
“Sa utooyeeya ayi ndiwe wakataanguna kushalwa?
Sa miyeeyo Lesa njaabambite kucita webo wakeenyumfwa pakwiibamba?
Anu nciinshi webo ncooshi ico swebo ncetuteshi?
Bacite mfwi abacembele bali kulubasu lwesu,
Sa kuumusha kwakwe Lesa nkotutoocita kwakuceyela?
Ino nceebonshi moyo wako utookubeca?
Sa nkwaamba ayi ukalalile Lesa
“Anu muntu nciinshi kwaamba ayi abule kampenda?
Lesa taashomi baanjelo bakwe bali kwiculu.
ino mbuyani kumuntu ulensha nsoni alimwi shikubisha?
“Kutika kuli ndime nkusansulwite mbocibete,
Shintu isho mbasongo bakandwiitaako,
Mucishi cabo temwakalinga baswamashi.
“Mucita shibi ulapenga mubuumi bwakwe boonse,
Matwi akwe ngeshi kunyumfwabo maswi ayoosha.
Taakoonshi kuloboka kuswa kumunshinshe wa lufu uyo.
Makubi atoolindililabo kulya mutuntu wakwe,
Buumba alimwi amapensho shamulenga boowa.
Ono ico ncecicitika kumuntu ufungila Lesa likoofi.
akwiimika liyawo lyakwe lyabushicimpamya kuli Lesa.
“Nakubi kwaamba ayi ngumubile ucite ciwa ciinite
ulaakunookala mumandabala akanyonyoolwa
Bubile bwakwe bulaakumana cakufwambaana.
Munshinshe wa lufu teshi akoociceewo.
Ono atalibeeci kwiinda mukucinka manungo mushintu shitacite ncito
Ciindi cakwe kacitana kushikila ulaakutambula cilambu cakwe coonse.
Lyalo ulaakuba anga ngumunyansa uyo ulosha shisepo sha nguwo kashitana kupya.
Batashomi Lesa teshi bakabeewo abamulunyungu.
Bantu aba balamita mapensho akutumbuka bubi.
Mpeeke Jobo wakakumbula ayi,
“Shintu sha mushobo uyu ndakashinyumfwaawo kale.
Sa munanoocitekobo kwaamba cakutacilekaawo?
Nemwalinga ndime, nebo kaandi ndimwe,
Sombi naakwiinga ndamwaambila maswi akumuyumyayumya.
“Ono nabi ŋambe, taakuuwo citoocitika.
NobaLesa mwanguma mumanungo.
Amubone mwaŋaanga akuba balwani bangu.
“Lesa wankwamoona mubukali bwakwe
Bantu balanshibulukabo akungwela.
Lesa wangaba mumaansa a bamucita shibi.
Ndakalinga muluumuno, sombi wakandyatoola.
akungwaala mifwi kuswa kumbasu shoonse,
Ucicitekobo kuncisa cakutacilekaawo
“Ntoolila akufwala masaka kutondesha buumba.
Ciwa cangu casalala kukulila.
Sombi nshiciteewo mulandu wakucisa bantu
“Ono ocishi ca panshi utashisi shibiibi nshendacitilwa.
Kwiculu ndishi kwaamba ayi nkwaali kamboni wangu,
Beensuma batoonshibuluka.
Ndisuni muntu weshi ampapaatileeko kuli Lesa
“Ndacaashabo myaaka iniini
Moyo wangu watyongooka,
Ncakwiila beshikucelebula banshinguluka,
“NobaLesa bangu, amusuminishe maswi angu alushinisho.
Aba bantu mwakabacala tulango twabo.
Na muntu waaba mubye ceebo cakuyanda maali,
“Lesa wanengesha kuba cintu ceelete kusekwa kumuntu uli woonse.
Aalo meenso angu acalikabo anga ndi moofu ceebo ca buumba.
Abo balyaamba ayi balashomeka balakankamana ceebo ca sheeshi.
Abo balyaamba ayi balalemekwa
Sombi nabi boonse beemikana kunembo lyangu,
“Nshiku shangu shitokwiinda
Sombi beensuma balaamba munshinshe ayi ngamalumwi.
Ono nceentoolangilabo nkuya mumusena wa bafu.
Ndaakutumba cuumbwe ayi bata
Ono kulangila kwangu kuli kuli?
Sa kulaakuya anebo mucuumbwe?
Lyalo Biludadi mwine Shuwa wakakumbula ayi,
“Jobo, sa inga tooumuniiko
Ceebonshi utooyeeya ayi swebo tuli anga niŋombe?
Ono webo nootolityoloola kubukali bwako,
“Ono mumuni wa buumi bwa mucita shibi walo cipangano nkushimishikwa.
Mumuni uli muŋanda yakwe ulaakuba munshinshe.
“Wakalinga muyumubo, sombi bulya ulatalantanta.
Wenjila mubukonde,
Tushindi twakwe twacatwa mukoose.
Bamuteya cilindi panshi,
“Shiyoosha shitoomulindila kumbasu shoonse.
Wakalinga mubile ono utoofwabo nsala.
Bulwashi bucaya bwacata mubili wakwe woonse.
Watupulwa muŋanda mwaakalinga kwikala kwakubula cakulisukama.
Muŋanda yakwe taamu caakwe ciciliimo.
Miyanda ya buumi bwakwe ilaakuyuma.
Impuwo yakwe kumishaabo akumisena ya kulaale yamana.
Ulaakukushikwa mucishi ca boomi,
Taaku wamulunyungu lwakwe wacaalaawo nabi womwi
Kuswa kumbo tibili akwicwe boonse beshi bakanyumfwe shamapensho akamucitikila,
Ono ayo ngomapensho apolela bamucita shibi.
Lyalo Jobo wakakumbula ayi,
“Anu mutoocileka lili kuncisa kumoyo?
Mutooncobola ciindi aciindi
Ono nabi cilaamba ayi ndakabisha,
Mwebo mutooyeeya ayi muli kabotu kwiinda ndime
Sa mwebo tamubwene kwaamba ayi nguLesa wacita shintu ishi?
“Ndalilishaanya pabukali bwakwe ubu,
Lesa washinkila nshila yangu, aboobo ntokwaalilwa kwiinda.
Buboni bwangu boonse wabulobya
Wanguma mumbasu shoonse.
Lesa utoosuntabo kubukali pali ndime.
Watuma likoto lyakwe lya bashilumamba kuli ndime.
“Lesa walengesha bamakwesu kuba baswamashi kuli ndime.
Beshikamukowa wangu bampalangana.
Abo mbondakalinga kutamba kwisa kuŋanda yangu abasebenshi bangu banakashi
Musebenshi wangu na ndamwiita,
Muuya wangu bakaangu balaucimwa.
Bulya nabibo mwanike muniini ulanshibuluka.
Boonse beensuma beene beene balanaama.
Ndamana cakucaalabo mafuwa yokolo.
“Mwebo muli beensuma, ndapapaata amunyumfwileko nkumbu.
Ino amwebo mutoontandaanyishilanshi mbweeke butoocita Lesa?
“Inga cabota abuumbi na umwi weebaluka maswi angu.
Ncakwiila inga cabota na waalemba pamuntomfwe acakulembesha ca ceela,
Sombi ndishi kwaamba ayi Mupulushi wangu ngumuumi
Ono nabi cikanda cangu camana kunyonyoolwa,
Nebo nemwiine ndaakumubona a meenso angu,
“Ono mwebo nomwaamba ayi, ‘Anu inga twamupensha buyani
Mwebo nobeene amulisukame amupeeni
Lyalo Sofa mwine Naama wakakumbula ayi,
“Webo Jobo wankalasha,
Nshewaamba ngumucobwe,
“Ncakwiila ulishi ayi kuswa kalekale
kusangalala kwa mucita shibi nkwaciindi ciniinibo.
Nabi kulisumpula kwakwe kushike kwiculu,
ulaakupepelushikwa bweenka mbuli lusuko.
Ulaakushiminganabo bweenka mbuli ciloto
Liinso ilyo lyakamubona teshi likamubonewo tubili.
Bana bakwe balaakupilusha shakabwesekwa kubakandu.
Mubili wakwe wakalinga kucite nkusu shabucikula bwangu,
“Nabi bubi bulicite mise mukanwa lyakwe
nabi kaatasuni kubushipa,
mulifumo lyakwe cakulya ico cilasasa.
Lyalo ulaakuluka bubile mbwaakamina.
Mucita shibi nshaamina shili anga mbuyoka bwa nsoka.
Teshi akekale buumi bulaamfu ayi akabone milonga ya mafuta a olifi,
Teshi akacibonewo cakusangalala mububile mbwaakayuwila.
Ceebo wakapensha akulekelesha bakandu,
Ncakwiila bulyabi bwakwe tabukwe kumana,
Wakalinga kulya buboni bwakwe cakumaninisha.
Kaacibilite, mapensho alaakumupolela.
Amumuleeke akute mbuli mbwaasuni.
Ono nabi wacica mupeeni wa ceela,
Ulapulinkana akuswita kwisule,
Shoonse nshaacite shilanyonyoolwa.
Liculu lilayubulula shibiibi shakwe.
Ŋanda yakwe ilaakutolekwa amukuuku wa maanshi aanji
Shamushobo uyu Lesa nshaapa kubamucita shibi.
Lyalo Jobo wakakumbula ayi,
“Amunyumfwishe maswi ngweshi ŋambe.
Mumpe ciindi cakwaamba ayi ŋambe.
“Sa nebo ntoopikishanya amuntubo?
Taanguna amunangilishe, mubone mboontooboneka.
Ndeenjeeya shintu ishi shakancitikila ndaloonda,
“Ceebonshi bamucita shibi balatolelela kuba abuumi?
Balaba abaana abamashikulu,
Mumaandaabo mulaba luumuno, taaku ncebaloonda.
Bacende babo baliciteko kushasha.
Bana babo balacicacica akusekana anga mbana ba mbelele.
Baleemba nyimbo akulisha misebe atulumbu
Balekala cakuliiba
Nakubi boobo balaambila Lesa ayi, ‘Tuleke sobeene.
Anu Shinkusu shoonse ngani kwaamba ayi katumusebensela?
Balalinyumfwa ayi balaswitilila kwiinda munkusu shabo beene.
“Sombi ngamankanda ongaye lilampi lya buumi bwabo ndyelishimishikwa?
Ngamankanda ongaye ndibapepelushikwa kumuuwo anga mbwiisu?
“Ono mulaamba ayi, ‘Lesa ulapa mulandu mwaana ceebo ca shibiibi sha mushali wakwe.’
Mucita shibi alibonene mwiine kunyonyooka kwakwe.
Sa lakwe uliciteewo acakulisukama pabamuŋanda yakwe bacaala
“Sa kuli weenga weeisha Lesa busongo,
Amubone bamwi bantu balafwa kabacilinyumfwite.
Ayalo mibili yabo ilaba kayiinite.
Sombi bamwi balafwa kaboongumene abuumbi mumyoyo,
Sombi boonse aba balafwa akoona mubulongo.
“Ndishi kabotu kabotu nshemutooyeeya,
Mulaamba ayi, ‘Ino ŋanda ya muntu ulemekwa ulya ili kuli?
Sa tamwiipushi beshikweenda?
Balaamba ayi pabushiku bwa bukali bwakwe Lesa mucita shibi ngoopulushikwa.
Ngani weenga wapa mucita shibi mulandu?
Atembwa kutolwa kucuumbwe,
Bantu bamushindikila kucuumbwe mbaanji abuumbi.
Ono mwebo, mutookakatila kuŋumbulusha amaswi abuluya.
Lyalo Elifasi mwine Temani wakakumbula ayi,
“Ino muntu ulicite ncitonshi kuli Lesa?
Anu nkusangalalanshi nkwaacanaamo Shinkusu shoonse mukululama kwanu?
“Sa nceebo cakumuloonda ncecilengesha ayi anookukalalila?
Sobwe, ulacita boobo ceebo ca shibiibi shako shiinji.
Ceebo ca nkongole icite mukwanu, wakacatilaamo cintu cakwe.
Wakalinga kwiima maanshi akunwa bantu balemete
nabi wakalinga muntu shinkusu uyo wakalinga kucite cishi,
Wakalinga kukaka kucafwa bamukalubinje
Nceceeci ncewateyelwa mikoti koonse koonse,
Munshinshe wakufwekelesha cakwaamba ayi inga tooboni.
“Sa Lesa taabete mwiculu lya maculu
Sombi uleepusha ayi, ‘Ino Lesa nciinshi nceeshi?
Ulayeeya ayi makumbi ashiya mbi alamushinkilisha kwaamba ayi ataboni.
“Sa unanoocilibo munshila ikulukulu,
Ciindi cabo cakufwa kacitana kushikila,
Bakakaka Lesa akumwaambila ayi, ‘Tuleke sobeene!
Sombi lakwe ngowakasusha maanda abo ashintu shibotu.
Baluleme balasangalala pakubona kunyonyooka kwabo.
‘Ncakwiila balwani besu banyonyoolwa,
“Ono Jobo libombye, cileke kupikishanya aLesa,
Usuminebo shitooswa kumulomo wakwe
Sandukila kuli Shinkusu shoonse cakulibombya,
Bona golodi wako anga ndusukobo.
Lyalo Shinkusu shoonse utooba golodi wako
Mpeeke ulaakucana kusangalala muli nguwe
Waakunoopaila, ulaakunookunyumfwa.
Lyalo kulilabo nceenga wasuuna, cilaakunoocitika.
Lesa ulabombya balisumpula
Ulaakufuna woonse uyo utacite mulandu,
Lyalo Jobo wakakumbula ayi,
Asunu ncitongookilabo Lesa
Nendalinga kwishi nkweenga ndamucana
naakwiinga ndaya mukwaamba mulandu wangu kunembo lyakwe.
Ndisuni kwishiba lakwe mwiine nceenga wankumbula
Sa naakwiinga waya mukunkakila ankusu shakwe shiinji?
Ndi muntu ululeme, ncakwiila naakwiinga ndaya mukupikishanya anguwe uko
“Ono nabi ndulame kwicwe, lakwe taako.
Na utoosebensa kulubasu lwakumatwa, nshimuboniiwo.
Sombi lakwe ulishi mboonyenda,
Myeendo yangu ilakonkelabo muntaamwa shakwe.
Nshina kusuulawo kale milawo yakwe.
“Anu ngani weenga wakonsha kupilulula Lesa?
Ulaakuncita bweenka mbuli mbwaabambite pali ndime,
Nceceeco ncentutumina kunembo lyakwe.
Lesa wantontosha mushiso.
NguLesa unoondesha, kuteshi munshinshe.
“Ceebonshi Shinkusu shoonse ncaatana kubambila ciindi cakoombolosha?
Bantu balasenya manyinsa kukomenya shishi shabo.
Balabwesa mbongolo sha bana banshiwa.
Balashindika bakandu ayi baswe mumikwakwa.
“Lyalo bakandu balaya ciingailabo muluyanga anga nimbongolo sha muluundu.
Balaya citebula myuunda ya bantu bamwi
Balabuceshabo kabalete butuntu,
Balalokwa mfula iswita kutulundu
“Bamucita shibi balakusha bakateta batacite baishi kunkolo
Ceebo cakubula shakufwala, bakandu baleendabo matakosha.
Baleenga mafuta kuswa kumaolifi.
Mumandabala anene mulanyumfwika kutongela kwa bantu batooyanda kufwa,
“Kuli bamwi bakaka mumuni,
Na lisuba lyepila mucayi ulanyamuka akuya mukucaya bakandu.
Shibulale ulalindila muntungulya.
Mashiku beepi ndibapwaya maanda.
Na kwashiya balo ndyebuca,
“Mucita shibi ulatolwa amukuuku wa maanshi.
Bweenka mbuli lumwi acilanga mboshisungulula caandwa,
Abalo banyina balamulubaako.
Ishi shilacitika ceebo wakapensha ŋumba
Lesa ulanyonyoola shinkusu ankusu shakwe.
Ulamulekabo ayi ekala cakuliiba,
Ulaswitilila kwaciindi ciniinibo,
Ngani weenga waamba ayi ndabeeca?
Lyalo Biludadi mwine Shuwa wakakumbula ayi,
“Lesa ulicite bwaami, boonse balyeelete kumulemeka.
Anu ngani weenga wakonsha kubelenga baanjelo bakwe?
Ino muntu inga walulama buyani pameenso akwe Lesa?
Ono na mweenshi kuli nguwe toobalishi,
ino muntu inga ceela kuli? Sa te muntu ulibo anga ndipila?
Lyalo Jobo wakakumbula ayi,
“Wakacafwa buyani nebo nemuntu utacite nkusu?
Wampaanda maano abotu nebo nemuntu utacite maano.
Ngani wakucafwa kwaamba maswi aya?
“Myuuya ya bafu ilatutuma kuboowa,
Cishi ca bafu cilibo bwaashi kuli Lesa.
Wakafungulula liculu pamusena wakalinga bwaashi
Ulafungeela maanshi mumakumbi akwe,
Ulafwekelesha mweenshi uli kumunshinshe,
Wakatala manyinsa palweenge,
Macinko acatilila liculu alatenkaana
Wakootobeka lweenge munkusu shakwe
Muuya wakwe ngowakalengesha ayi liculu litube.
Sombi iyi njimilimo yakwe ya peculubo.
Lyalo Jobo wakatolelela akwaamba ayi,
“Ono bweenka mbocibete lushinisho ayi Lesa ngumuumi,
kulilabo na noociyoya,
mulomo wangu uyu teshi ukaambewo shibiibi
Teshi nkasumineewo ayi mwebo namata muliluleme, sobwe.
Ndanokwiimfwibo pakwaamba ayi ndiluleme, cakutalyatukaawo, sobwe.
“Balwani bangu abapekwe mulandu kweelana anga mbamucita shibi.
Ino nkulangilanshi kucite bantu batashomi muli Lesa na bacaikwa?
Sa Lesa ulanyumfwa kulila kwabo
Sa balaakusangalalila muli Shinkusu shoonse?
“Ndaakumwiisha nkusu shakwe Lesa mboshibete.
Ncakwiila mwebo noonse makani aya mulyaabwene.
“Ono mboobulya Lesa mbwaapa mulandu mucita shibi.
Nabi bana babo basankwa bafule buyani lufu lwabo ndwakucaikwa kunkondo.
Bamwi beshi bakacaaleewo balaakumana kufwa kumwaalu.
Nabi babunjike silifa uunji mbuli museese
ndushinisho shakufwala isho shilaakufwalwa abantu baluleme.
Ŋanda njaayaka ili mbuli yakwe shimutangatanga,
Uloona kaali mubile, sombi lilaba linkanda lyakweelaako.
Lyalo boowa bulashikilabo kumucata bweenka bupulumuka maanshi asefuka.
Cipuupu ciswa kwicwe cilaakumupyanga,
Cipuupu ici cilaakumupupila cakubula nkumbu.
Akunoocica calo cilaakupuupa abuumbi akupanga coongo,
“Kuli mukoti uko kukabwa silifa
Mabwe a nshimbi alakabwa panshi mubulongo,
Bantu balanyamuna mimuni kuya mumunshinshe.
Balakaba mikoti kulaale akwikalila bantu,
Bulongo ubo bukusha shakulya,
Mweenka mumabwe amubulongo mulaswa mabwe amakwebo a safaya,
Taaku cikupwi ushi nshila ishi shiya mumikoti iyo
Taaku munyama mukali wiinda nshila isho.
“Bantu balapwayoola mabwe ayumu nta.
Pakuya bukaba tushila twakwiindamo mumyaandami,
Balalangoola kumatalikilo a milonga
“Sombi nkuli kweenga kwacanwa busongo?
Busongo tabucanikwi kubantu
Maanshi alaamfu atokwaamba ayi, ‘Tabubete muli ndiswe, sobwe.’
Busongo tabukoonshi kuulwaawo agolodi wiine wiine, sobwe.
Tabukoonshi kweelana amweelo wa golodi wiindaawo kubota wa kuOfi,
Tabukoonshi kweelana agolodi nabi magilasi amakwebo.
Busongo buleendaawo pamweelo wa mabwe eetwa ayi kolali nabi a jasipa.
Mabwe amakwebo eetwa ayi topasi a kuKushi mukulukulu
“Ono nkuli kweenga kwacanwa busongo?
Taaku cilengwa ciyoya cili coonse cibubwene,
Lufu akunyonyooka ashalo shilaamba ayi,
“Lesa eenka ngooshi nshila iya kubusongo,
ceebo lakwe ulabona akweela cishi
Lesa ndyaakapa nkusu kumuuwo
Lesa ndyaakaamba ciindi cakulokelawo mfula
nceciindi ncaakabona busongo akubweelesha.
“Mpeeke Lesa wakaambila muntu ayi,
Jobo wakatolelela kwaamba ayi,
“Ndayeeya myeenshi ilya yakeenda kale.
Muciindi ico lilampi lyakwe lyakalinga kumunikila.
Ndushinisho ciindi ico ndakalinga kuswitilila.
Munshiku isho Shinkusu shoonse wakalinga anebo,
Ŋombe ampongo shangu shakalinga kukamika abuumbi.
“Ndindakalinga kuya kumwinjililo wa ndabala inene
bacikula bwangu basankwa bakalinga kusoonoka munshila na bambonabo.
Bamatanjilili bakalinga kucileka kwaamba.
Bacinenenene boonse bakalinga kuumunabo tontolo
“Uyo woonse wakalinga kunyumfwa mpooŋambila,
ceebo ndakalinga kufuna bakandu abo bakalinga kusenga lucafwo
Ndakalinga kulumbaishikwa kubantu bali pafwaafwi kufwa.
Ndakalinga kucita shintu shiluleme ciindi coonse.
Ndakalinga meenso a mpofu
Ndakalinga mbuli mushali kubakandu,
Ndakalinga kunyonyoola nkusu sha bamucita shibi
“Ciindi coonse ndakalinga kuyeeya ayi ndaakwikala nshiku shiinji.
Ndakalinga mbuli cisamu cicite miyanda ili mumaanshi
Ndakalinga kulumbaishikwa ciindi coonse
Pakupanda maano, bantu bakalinga kukutumanabo.
Na ndamanisha kwaamba, taaku ncebakalinga kwiilikaawo
Bakalinga kulangila ndime bweenka mbuli balimi mbobalangila mfula.
Na batyongooka, ndakalinga kubasekela,
Ndakalinga anga ngumwaami kuli mbabo mukubatondesha nshila nshebeelete kwiindaamo.
Sombi sunu banike kuli ndime batoonseka.
Nshindakalinga kucite abo ncito
Bakalinga bantu bakandu abuumbi alimwi beshi nsala.
Bakalinga kunoosepabo shisepo sha muluundu,
Bakalinga kunootandwa kubantunyinaabo,
Aboobo bakalinga kunookalabo mutulonga tuyuminite,
Bakalinga kunoolilabo anga mbanyama ba muluundu
Lwakalinga ndusubo lutaaku mbolubete.
“Ono sunu bana babo batalika kuncobola munyimbo shabo.
Balimpatite alimwi balekala kulaale andime.
Ceebo cakwaamba ayi Lesa wanyaya nkusu akumbombya,
Likoto lya bantu abo litoombukila ciindi coonse.
Bashinkila nshila yangu yakulobokelaamo.
Baliindilitebo kwinjila mushilyango sha lilinga lyangu
Paceebo ceeci boowa bwancata cine,
“Ono bulya ndipafwaafwi akufwa
Mafuwa angu atoopwayooka mashiku oonse,
Lesa wancata munteneshi ya cakufwala cangu cankusu
Wansowela panshi mumatipa.
“NobaLesa, ntoomulilila, sombi mwebo tamutoonkumbulaawo.
Mulanangilishabo cabukali
Mulanyamuna akapupuulwa kanu,
Ndeshiba kale ayi mutoontola kulufu.
“Ceebonshi mutoopensha muntu wakanyonyoolwa kale,
Sa nshindakalinga kulililako bakandu?
Ndakalinga kulangila shibotu, sombi kwakalinga kwisa bubi.
Moyo wangu walungula abuumbi kukulisukama akushitoocisa.
Ndeendabo acikanda cishiya, sombi kuteshi kulisuba.
Ndababo mbuli mwaaba ubwabo eenka
Cikanda cangu cashiyabo mbi,
Kalumbu kangu kaba kakulishishako nyimbo sha buumba
“Ndakapangana cipangano ameenso angu
Ino Lesa wakwiculu ulaakutucita buyani swebo?
Sa bantu bataluleme tababoniiwo malwesa?
Lesa ulishibwene nshila shangu shoonse
“Na ndakeenda munshila shibiibi
Lesa ampiime pashipimo shalushinisho,
Na ndakapambukawo kuswa munshila iluleme,
ngayi shakulya nshendakashanga ashikalikwe abantu bamwi
“Na moyo wangu wakakumbwawo kale mukamweensuma
ingayi mukaangu aakatelekele musankwa umwi
Ncakwiila uyo weenga wacita cibiibi ca mushobo uyo
Cibiibi ico cili anga ngumulilo unyonyoola shoonse,
“Na ndakakaka kukutika musebenshi wangu musankwa nabi mwanakashi
ino nendakashika buyani pameenso akwe Lesa?
Sa uyu wakamumba mulifumo lya bama teshi ngowakababumba abalo?
“Nshindakalinga kwiima bakandu
nabi kunoolyabo shilyo neenka
Sombi ndakalinga kubalama mbuli ishiwabo kuswabo kubunyamata bwangu
“Ndakalinga kucita na ndacaana upengete,
ndakalinga kumupa shakufwala sha booya bwa mbelele
“Na ndakanyamuna lyaansa lyangu kubekesha mulandu mwanaanshiwa
ingayi lyaansa lyangu alisutuke,
Ceebo Lesa ndamuloonda abuumbi,
“Nshindakalinga kushomawo mububile
Nshikwe kusangalalilawo mububile buunji,
Nshikwe kulambilawo lisuba mubulemu bwa ndilyo,
Nshikwe kulengeshekwawo kupambuka kwaamba ayi nshilemeke,
Shoonse ishi nshibiibi muntu nshaaelete kupetwawo mulandu unene
“Nshikwe kusangalalilawo mumapensho a balwani bangu.
Nshikwe kusuminisha mulomo wangu kubisha
Basebenshi bangu balanumbaisha ayi,
Taaku mweensu ngondakaleka ayi oone pansengwe
“Bantu bamwi balashisa shibiibi shabo,
Nshikwe kuloondawo shakalinga kwaamba bantu
“Sa taaku weshi akutikewo nsheentokwaamba?
Ndushinisho milandu iyo naakwiinga ndeefwala pacifushi,
Naakwiinga ndaambila Lesa shintu shoonse nshendakacita
“Na muunda uyo ngoondima
na ndalya shakulya isho shimenaamo
ingayi amumene myuumfwa kuteshi witi
Mpeeke babye abo botatwe bakacileka kukumbula Jobo ceebo lakwe mwiine wakalinga kulibona ayi uliluleme. 
Sombi kwakalinga muntu umwi wakalinga kwiitwa ayi Eliyu mwanaakwe Balakelo mwine Busi wamucipani cakwe Lama, wakakalala abuumbi ndyaakanyumfwa Jobo mbwaakalinga kulilulamika akutongooka Lesa. 
Wakakalalila ababye Jobo balya botatwe ceebo cakwaalilwa kukoma Jobo mukubandika, ico cakabonesha anga Lesa ncakwiila ulilubite. 
Ciindi ndibakalinga kubandika aJobo, Eliyu lakwe wakalingabo tontolo ceebo boonse bakalinga bamanene pali nguwe. 
Ono ndyaakabona ayi babye abo baalilwa kukoma Jobo mukubandika, wakakalala abuumbi.
Mpomunyaawo Eliyu mwanaakwe Balakelo mwine Busi wakaamba ayi,
Nebo ndalinga kuyeeya ayi bamanene mbobeelete kwaamba
Sombi ndabona ayi nguMushimu wakwe Lesa Shinkusu shoonse
Anu teshi bunene bulengesha muntu kuba abusongo.
Ono bulya amunkutike anebo.
Ndalinga kumukutikabo ndimwalinga kwaamba.
“Ndamukutika kabotu kabotu, sombi ndabona kwaamba ayi noonse mwaalilwa.
Ino inga mwalyaamba buyani ayi muli basongo?
Jobo walinga kwaamba kuli ndimwe kuteshi kuli ndime, sobwe.
“Jobo basankwa aba tabacite shakukukumbula.
Sa noocibalindilabo bulya mboboomwitebo?
Sobwe! Anebo ntookukumbula ono.
Ndicite maswi aanji ngoonsuni kwaamba,
Ceebo na mbule kwaamba, caamba cangu inga capasuka.
Ndaalilwa kulicata, ndyeelete kwaamba
Taaku ngoontoosalulula pakati kanu
Nebo nshicishiiwo kulumbaisha muntu cakubeca.
“Ano webo Jobo nyumfwa maswi angu,
Ono bulya ntooyanda kutalika kwaamba.
Maswi angu alaswa mumoyo ululeme.
Mushimu wakwe Lesa ngowakanenga,
“Nkumbule tunyumfwe, na inga wacikonsha.
Webo anebo tulyeelenebo pameenso akwe Lesa.
Aboobo taapu nceenga wanoondela nebo.
“Ndanyuumfwa shoonse nshewaamba.
‘Nebo ndisalalite, nshicitewo cibiibi, tau.
Sombi Lesa wampa mulandu
Ulaŋanga ancetani kumyeendo.
“Ono webo Jobo ntookwaambila ayi mumakani aya ulilubite
Ceebonshi utootongookila Lesa
Lesa ulaambila munshila shipusenepusene,
Na bantu kabalete mutulo mashiku,
Cimwi ciindi ulaamba kabalinyumfwila amatwi abo
Lesa ulabaambila ayi baswe mushibiibi shabo
Ulacita boobo mukufuna buumi bwabo kuswa kumusena wa bafu,
Muntu umwi ulalulamikwa ndyaaciswa akoona pabulo,
Ncakwiila kumoyo wakwe kulashiyabo mbi kulya.
Lyalo ulanyanga abuumbi
Aboobo lufu lulamununkila,
“Cimwi ciindi kulamupolela munjelo kwisa mukumucafwaako,
Munjelo uyu ulamufwita nkumbu akwaamba ayi,
Lyalo mubili wakwe ulaboolabo mbuli mwaana muniini.
Lyalo ulapaila kuli Lesa akukumbulwa.
Pesule muntu uyu ndyaambila bantu ayi,
Wakafuna buumi bwangu ayi ntayi kumusena wa bafu.
“Ncakwiila Lesa ngwaacita sha mushobo uyu kumuntu.
Ulapulusha buumi bwa muntu
“Bikaako maano Jobo, ukutike nsheshi ŋambe.
Ono na ulicite cakwaamba, ucaambe
Sombi na taaku cakwaamba, uumunebo tontolo unkutike.
Lyalo Eliyu wakaamba ayi,
“Amunyumfwe nsheentooyanda kwaamba nobasongo,
Ceebo matwi ngaanyumfwa maswi
Atulisalile sobeene ico ncetubwene ayi cililuleme.
“Jobo utokwaamba ayi, ‘Nebo nshicitewo mulandu,
Nakubi kwaamba ayi ndiluleme
“Ngani wakabonawo kale muntu uli anga nguJobo?
Lakwe ulisunene abamucita shibi,
Jobo ulaamba ayi,
“Ono amunkutike nomucite lushibo.
Lesa ulalambula muntu kweelana amilimo yakwe
Taceelete akuyeeyekwa kwaamba ayi Lesa inga wabisha
Ngani wakamupa nkusu shakweendelesha cishi?
Na Lesa mwiine wasuna kwaamba ayi
ncakwiila bantu inga bafwa
“Na mulicite lushibo, amunyumfwe sheeshi.
Sa ncakwiila uyo upatite bululami inga weendelesha?
Lesa ngowaambila bamaami ayi, ‘Taaku mbomubete,’
Lesa taafuninini banaabaami,
Bantu balapulumukilwabo lufu nabi pakati ka mashiku nkufwa.
“Meenso akwe alabona nshila sha muntu shoonse.
Taakuuwo munshinshe nabi musena ushiya mbi
Taciyandiki kuli Lesa kubamba ciindi
Lesa taaku ngwaaipusha pakukusha bamatanjilili pashuuna shabo.
Ceebo lakwe ulishishi nshebacita,
Bamucita shibi ulabapa mulandu ceebo ca shibiibi shabo.
ceebo cakuleka kumukonkela
Bakalengesha bakandu kulilila Lesa
Na woongulusha, anu ngani ukonsha kumutongooka?
Ncakwiila mishobo yoonse taaku nceenga yacita
“Sa webo Jobo wakalyaambililawo kale kuli Lesa ayi,
Sa wakasengawo kale Lesa ayi akutondeshe shilubo shako
Ino Lesa inga wakulambula buyani mbuli mboosuni,
“Bantu bacite lushibo inga basumina,
‘Jobo utokwaambabo cakubula lushibo,
Inga cambotela na Jobo watolelela kusunkwa kushikila kumeelelesho
Amulange, pashibiibi shakwe ucinungawo bwaashu.
Lyalo Eliyu wakatolelela akwaamba ayi,
“Sa Jobo webo utooyeeya ayi ubo mbootokwaamba cililuleme?
Ono webo utoomwiipusha ayi, ‘Ino inga ndacanaamo mpindunshi?
“Ono ntookukumbula
Amulange mwiculu, mubone.
Na webo wabisha, ino Lesa cilamucisa buyani?
Ono na uliluleme cilamucafwanshi lakwe?
Bubi bwako bulapenshabo muntu uli mbuli ndiwe.
“Bantu na balyatililwa balatama.
Sombi taakuuwo pakati kabo wiipusha ayi,
Ulatwiisha maano kwiinda pabanyama ba mucishi,
Balalilila Lesa ayi abacaafwe, sombi lakwe taabakumbuli
Lesa taabiki maano kukusenga lucafwo kwabo kutaaku mbokubete.
Ino webo inga wakunyumfwila buyani na utokwaamba ayi toomuboniiwo?
Peculu lya waawo utokwaamba ayi Lesa taapiiwo mulandu bamucita shibi.
Webo Jobo utokwaambabo shitacite ncito,
Lyalo Eliyu wakatolelela akwaamba ayi,
“Nindileeko paniini ukutike nsheentokwaamba
Lushibo lwangu lulaswa palaamfu,
Nshintokwaambawo shabubeshi, sobwe.
“Lesa ngushinkusu, sombi taaku muntu ngwaanyansha.
Taaleki bamucita shibi ayi banoolibo boomi,
Baluleme ulabalama ciindi coonse.
Sombi na bantu baangwa ancetani
Lesa ulatondesha kubisha kwabo.
Ulabacalula matwi ayi banyumfwe kucenjesha kwakwe
Na banyumfwila Lesa akumusebensela,
Ono na babula kumunyumfwila, balaakufwa kumipeeni.
“Bantu abo batashomi Lesa balatolelelabo kukalala.
Balafwabo kabacili banike,
Nacibi boobo Lesa uleeisha bantu kwiinda mumapensho.
“Ono awebo Jobo, Lesa utookukusha mumapensho
Sombi cino ciindi wapekwa mulandu weelete bamucita shibi.
Ucenjele ayi utacenjeekwi amakulo.
Sa utooyeeya ayi walila ndyeshi uswe mumapensho?
Utanoopetelelabo ayi kakushiya bwangu,
Cenjela kwaamba ayi utasandukili kushibiibi.
“Yeeya nkusu kufula shicite Lesa.
Ngani weenga walwiita Lesa shakucita
Lemeka milimo yakwe
Bantu boonse bakabona milimo yakwe iyo,
Tatukoonshi kunyumfwisha nkusu shiinji shakwe Lesa.
“NguLesa ukusha maanshi pacishi ca panshi
Ulalengesha makumbi kulosha mfula
Taakuuwo muntu nabi womwi wishi ceensha makumbi,
Bona Lesa mbwaatuma kubeka kwa mfula mwiculu lyoonse
Anu mukulosha mfula Lesa mwaalamina bantu
Ulacata kalumba mumaansaakwe
Kululuma nkokwaambilisha ayi mfula ili pafwaafwi.
“Kukalooka uku kulalengesha moyo wangu kuswa
Ansha amukutike noonse kululuma kwa liswi lyakwe.
Ulatuma kubeka kwakwe kucilingana liculu lyoonse.
Pesule ndikunyumfwika kululuma kwa liswi lyakwe
Ndushinisho Lesa ulaluluma aliswi liyoosha
Ulaambila caandwa ayi, ‘Lokela pacishi ca panshi.’
Ulalengesha bantu boonse kuleka kusebensa
Banyama ba muluundu boonse balacica akuya mukuyuba.
Cipuupu cinene cilaswita kumusena wa ncico,
Muuya wakwe Lesa ulaleta caandwa,
Ulalengesha makumbi kusula maanshi
Lesa uleensha makumbi mbuli mbwaasuni.
Lesa ulatuma mfula mukupa bantu mulandu
“Jobo, ansha kutumanaako paniinibo,
Sa ulishi Lesa mbwaaensha makumbi
Sa ulishi makumbi mbwaaseela mwiculu?
Webo ulayuwabo kucikasaashi ca muuwo wa kumalenge,
ono sa inga wacikonsha kucafwa Lesa kuyala liculu
“Tulwiiteeko mbotweelete kwaamba kuli Lesa
Sa ndyeelete kwaambila Lesa ayi ntooyanda kwaamba?
“Ono taaku muntu weenga wakonsha kushinamisha kulisuba
Lyalo citubilishi ciboneka anga ngugolodi cilaboneka kumatwa.
Ceebo ca nkusu shakwe shiinji swebo tulaalilwa kumusena pafwaafwi.
Anu nceceeco bantu boonse ncebamulemekela.
Lyalo Mwaami Lesa wakakumbula Jobo mucipuupu cinene ayi,
“Anu ndiwe ni webo nootootongooka busongo bwangu
Imikana cabusankwa, nkwiipushe.
“Sa wakalingaako ndindakalinga kuyaka lwiimbi lwa cishi?
Ino ngani wakapima mboceelete kukomena?
Ino macinko a ncico aliimfwi pali?
Sa wakalingaako nyenyeenshi sha kumuyamaca ndishakalinga kwiimba
“Ino ngani wakacala kumilyango ya lweenge ndilwakapoomoka,
Ncakwiila ndime ndakalufwekelesha amakumbi
Ndakapima molweelete kweela
Ndakalulwiita ayi, ‘Unanokweela waawa, kuteendililaawo, sobwe.’
“Jobo, sa wakaambilawo kale bushiku ayi buce?
Sa wakaambilawo kale kumuyamaca ayi kumunikile cishi coonse ca panshi,
Kuca kulabika patuba tulundu ashinyika
Mumuni wa kumuyamaca ulakasha bamucita shibi kusebensa milimo yabo.
“Sa wakayako kale kutuntupu twa mulweenge?
Sa kuli wakakutondeshawo kale minjililo ya musena wa bafu?
Sa webo ulishi cishi mbocibete kukomena?
“Sa kuswita mumuni ulibweneeko?
Sa inga washipilushamo nkoshikala?
Ndishomete ayi ulyeelete kushishiba ceebo cishi ndicakalengwa kooli washalwa kale.
“Sa wakenjilamo kale mumaanda akusungilamo caandwa?
Shintu ishi ndashisungila ciindi ca mapensho
Ino nshila iswitako lisuba ili kuli?
Ino ngani wakakaba mufolo wakunokwiindamo mfula
Ino ngani ulengesha ayi mfula inooloka muluyanga kutekaali bantu?
Ngani utilila cishi ciyumu nta citacite bantu
Sa mfula ilicite ishi?
Ino mpewo yakaswa mumala muli baani?
Ee, isho shilengesha maanshi kuyumabo anga ndibwe
“Sa webo inga wakonsha kwaangilila pomwi nyenyeenshi shiitwa ayi Puleiyadesi?
Sa inga weendelesha nyenyeenshi ciindi aciindi ca mwaaka?
Sa milawo yeendelesha shakwiculu uliishi?
“Sa webo inga woolobesha kumakumbi
Sa inga watuma kubeka kwa mfula ayi kucitike?
Ngani wakapa busongo makumbi kulosha mfula mumisenamisena?
Ngani musongo weenga wakonsha kubelenga makumbi?
kwaamba ayi lufukutu lucatane
“Sa webo inga wayandila nkalamu shakulya
na katuyubite mushimfwengo sha ntuto
Ngani uyandweeta cikwangala cakulya cakwe
“Sa ciindi balukoka mabwe ncebashalilamo ulicishi?
Sa inga wabelenga myeenshi kuswa ciindi ndyeshimita kushikila ndyeshitumbuka?
Sa ciindi ndyeshinyonwa mumala ayi shitumbuke
Twana twa nshisho ndyetukomena akuba ankusu
“Ngani wakapa lwaanguluko kumbongolo sha muluundu?
Ndime ndakashipa luyanga lwakwikalaamo
Shilekala kulaale amandabala anene kuli coongo.
Shileendaana mutulundu mumafulo a nshisho
“Sa nyaati inga yasumina kukusebensela?
Sa inga wakonsha kwiicaila ayi ilime?
Sa inga wacinka manungo munkusu shiinji sha njiyo
Sa inga wacinka manungo muli njiyo ayi itookututila shili anga ngamaila shako
“Mapapaminwa a ntibatiba alaya bupepuluka cakusangalala,
Ntibatiba mayi a njiyo ilaashalilabo panshi
cakutayeeyawo ayi bantu inga balyatawo akwaapwayoola
Mayi a njiyo ilaalangabo anga teshi a njiyo
Ndime ndakeema ntibatiba busongo,
Sombi yalo na yaamba ayi icice,
“Sa Jobo ndiwe wakapa nkusu maaki
Sa ndiwe wakaapa ayi anoosotooka anga ninsoshi?
Alafukoola bulongo cabukali akusangalala munkusu sha ngawo.
Taaloondiwo cintu cili coonse
Shakulwanisha isho shinyamwite beshikwaatanta
Maaki ayo alabimba kubukali akucicila kukondo,
Na lupeenga ulo lwalilabo, alafoomashika.
“Sa ndiwe wiisha cikupwi kuuluka
Sa ndiwe ulwiita muumbankwashi ayi ooluke
Ulekala peculu lya mabwe,
Peenka apo mpwaabonena shakulya shakwe.
Kuli koonse kuli cafwa, alakwe nkwaacanika.
Lyalo Mwaami Lesa wakaambila Jobo ayi,
“Sa webo inga wapikishanya aShinkusu shoonse?
Mpeeke Jobo wakakumbula Mwaami Lesa ayi,
“Nebo ndi muntubo, taakuuwo mboombete.
Ndakaamba kale lutaanshi, bulya cakamana.
Lyalo Mwaami Lesa wakakumbula Jobo kuswa mucipuupu cinene ayi,
“Imikana cabusankwa, nkwiipushe.
Sa webo utookakatila kwaamba ayi nebo nshiluleme?
Sa webo inga weelana andime nkusu?
Na mboobete, imikana mubulemu bwako akulilumbaisha.
Langa beshikulisumpula,
Ee, langa beshikulisumpula boonse akubaboosha panshi.
Bafukile abo boonse mubulongo
Wacita boobo ndyeshi nsumine ayi ncakwiila ulicite nkusu,
“Bona mfubu njendakalengela pantu pomwi andiwe
Bona nkusu nsheecite mumubili wa njiyo
Mucila wa njiyo uliimfwibo anga ncisamu ca sida
Mafuwa a njiyo ngayumu anga ngubulonse,
Ngomunyama wiindaawo nkusu pabanyama boonse mbondakalenga.
Bwiisu mbweelya bulacanika kutulundu
Iloona munshi lya shinkwewa
Shinkwewa shileeshisa mushimfule sha nshisho.
Teeloondiwo nabi mulonga ukunke amukuuku unene buyani.
Ngani ukonsha kwiilobolamo meenso akwiicata?
Empty verse
“Sa webo inga wakonsha kuloba shinshimwe andoobo
Sa inga wakonsha kumupusha lutambo munshono
Na wamucatisha boobo, sa inga wakukombelela ayi umunyumfwileko nkumbu?
Sa inga wapanga cipangano andiwe
Sa inga wamusekanya bweenka mboosekanya bayuni?
Sa basulishi inga bacikonsha kumuulisha?
Sa inga watulula cipaya cakwe kumyoondo?
Ansha ukeeleshewo kumucata,
“Uyo weenga wamuyeeyela kumukonsha, ingayi utoobecabo
Taakuuwo nabi womwi ucite nkusu shakwaamba ayi inga wamusumuna.
Ngani ngondakabwesela cintu utoonsesa ayi mupilushishe?
“Nebo inga nshaalilwiiwo kupandulula bubete myeendo yakwe shinshimwe.
Ngani weenga wakonsha kufunda cipaya cakwe?
Ino ngani weenga walyaaba kumucenamuna mibanga yakwe
Pamusana wakwe paliilinkene maamba anga ngamayawo
Maamba aya alicatene cankusu
Lyomwi alyomwi lilicatite kulibye
Kutyamuka kwakwe kulabekabo anga ngumulilo,
Mukanwa mwakwe mulaswa mibengebenge ya mulilo
Munshono yakwe mulasunta bwiishi
Muuya wakwe ulakonsha kunyasha mulilo pamalasha.
Nkusu shakwe shili kunshingo
Acalo cipaya cakwe nciyumu nta
Ntiti yakwe njiyumubo anga ndibwe.
Na wabukabo, beshinkusu boonse balaloonda.
Lyalo Jobo wakakumbula Mwaami Lesa ayi,
“NoBaami baLesa, ndishi kwaamba ayi mwebo mulicite nkusu shoonse
Mwanjipusha citoompamya kutongooka busongo bwanu
“Mwaŋambila ayi nkutumane ndyemwalinga kwaamba,
Ndakalinga kunyumfwabo shapali ndimwe,
Aboobo ndicite nsoni abuumbi pamakani ngondakaamba,
