Ulicite coolwe muntu uyo
Sombi lakwe ulacana kusangalala mukukonkela Milawo yakwe Lesa,
Lakwe uli anga ncisamu cishangitwe kufwaafwi akalonga ka maanshi,
Sombi kubeshikubisha tabwishi mbocibete ubo!
Paceebo ceeco beshikubisha balaakupekwa mulandu muloombolosho lwakwe Lesa,
Ncakwiila Mwaami Lesa ulalama baluleme,
Anu nceebonshi baswamashi ncebayeeyela shabwaashu?
Bamaami babo balabukamo lwampeta,
Balaamba ayi, “Atulishipuleemo mubweendeleshi bwabo,
Uyo ucite cuuna ca bwaami kwiculu ulasekabo,
Lyalo ulabakalalila mubukali bwakwe
Ulaamba ayi, “Ndabika mwaami wangu paKalundu kangu kasalalite ka Siyoni.”
Ono mwaami uyo waamba ayi, “Ntokwaambilisha Mwaami Lesa ncaamba.
Senga kuli ndime, ntookupa mishobo yoonse ayi ibe yaako.
Ulaakweendelesha mishobo ankooli ya ceela,
Ono amukutike kucenjeshekwa uku mwebo nobamaami.
Amusebensele Mwaami Lesa cakumuloonda.
mukwiinga inga mwabusha kalete cakufwambaana,
NoBaami baLesa, ndicite balwani baanji,
Balambandika akwaamba ayi,
Sombi mwebo noBaami baLesa muli liyawo lyangu,
Ndalilila Mwaami Lesa ayi ancaafwe,
Aboobo ndoona mutulo akubuka alimwi,
Teshi nkaloonde shuulu sha balwani
NoBaami bangu amucite ono!
Ncakwiila kukoma kulaswabo kuMwaami Lesa,
Kamunkumbula ndimpaila nobaLesa baluleme.
Anu citooba ciindi cilaamfu buyani mwebo nobantu kamuntukana?
Ono amwishibe ayi Mwaami Lesa wakasala baluleme kuba bantu bakwe,
Kamuloonda Lesa cakubula kubisha.
Kamubenga milambu iluleme kuMwaami Lesa,
Mbaanji bapaila kuli ndimwe ayi,
Sombi nebo mwasangalasha moyo wangu,
Ndyeengona ndaba muluumuno,
NoBaami baLesa, amuteye matwi kumaswi angu, amunyumfwe kutongela kwangu.
Amunyumfwe kulila kwangu nobaLesa bangu, noBaami bangu,
Macuunsa mulanyumfwa liswi lyangu,
Mwebo muli baLesa batasuni bubi,
Balisumpula tabakoonshi kwiimikana pameenso anu,
Mulanyonyoola bantu beshikubeca.
Sombi mulusuno lwanu lunene
Balwani bangu mbaanji noBaami baLesa.
Isho shaamba balwani bangu tashishomwa,
Ncakwiila amubape mulandu nobaLesa.
Sombi abo boonse beshi bayube muli ndimwe, basangalale,
Ncakwiila noBaami baLesa ndimwe mupa coolwe kubaluleme.
NoBaami baLesa mutankalalili cabukali,
Amunyumfwile nkumbu noBaami baLesa ndalefuka.
NoBaami baLesa buumi bwangu bwapenshekwa abuumbi.
Ono amwise mumfuune noBaami baLesa,
Mwebo tamwiibalukwi mumusena wa bafu,
Buumba bwandemya cakunkopola,
Meenso angu acileka kubona ceebo ca buumba,
Amunsoonoke noonse nobamucita shibi!
Ee, Mwaami Lesa ulakutika kulila kwangu kwakusenga lucafwo.
Balwani bangu boonse balaakulokwa akulikumbata.
NoBaami baLesa, baLesa bangu, muli ndimwe moonjuba.
kwaamba ayi batankwamooni bucita nkalamu,
Empty verse
Empty verse
anu amusuminishe balwani bangu kunkonkela akuncana.
NoBaami baLesa, amunyamuke ono mubukali bwanu.
Amubunganye mishobo yoonse kunembo lyanu,
Mwebo muloombolosha mishobo yoonse,
NobaLesa baluleme, nomubona miyeeyo amumyoyo ya bantu.
Lesa Wiindaawo ndyeliyawo lyangu
Lesa ngumooboloshi ululeme,
Na muntu wakaka kushiya nshila shakwe shibiibi,
Wabamba kale shilwanisho shicaya,
Amubone mucita shibi ulamita bubi,
Ulakaba cilindi akucilaampisha,
Bubi bwakwe bulamuboolela mwiine,
Ndalumba Lesa ceebo cakoombolosha kwakwe kululeme,
NoBaami baLesa, Baami baLesa besu!
Mwakasuminisha baana baniini abakateta ayi bamulumbaishe
Ndimbona mwiculu
anu muntu nciinshi ngweenga kamuyeeya?
Mwakamuceesha kwiindabo ndimwe nobeene,
Mwakamupa nkusu shakulela shintu shoonse nshemwakalenga,
Nkokwaamba ayi mbelele, ŋombe shoonse,
bayuni bauluka, nswi,
NoBaami baLesa, Baami baLesa besu,
Ndaakumulumbaisha noBaami baLesa amoyo wangu woonse,
Ndaakwiimba cakusangalala ceebo ca ndimwe.
Balwani bangu ndibapilukila kwisule,
Ceebo moombolosha makani angu bweelete,
Ncakwiila mwakapa mulandu bakunsengwe,
Balwani besu bakanyonyoolwa cakumaninina,
Mwaami Lesa, nguMwaami wa lyoonse alyoonse,
Ulalela cishi ca panshi cabululami
Mwaami Lesa nciyubilo ca baabo balyatililwa,
Boonse abo beshi liina lyanu balamushoma,
Amulumbaishe Mwaami Lesa uyo ulela muSiyoni,
Mukwiinga Lesa ulabona bapenga,
NoBaami baLesa, amunyumfwile nkumbu.
kwaamba ayi nkeemikane pameenso abene Jelusalemu
Mishobo yawita mucilindi nceyakalikabila,
Mwaami Lesa weshibwa ceebo cakoombolosha kwakwe kululeme.
Lufu nkokweela nshila ya bamucita shibi,
Sombi bapenshi teshi bakalubweewo, sobwe.
Amunyamuke noBaami baLesa, mutalekeleli bantu kumukoma.
NoBaami baLesa amubalengeshe kuloonda akututuma.
Ceebonshi noBaami baLesa mulaboneka anga muli kulaale?
Bamucita shibi balalisumpula akunoopensha bakandu.
Ncakwiila bamucita shibi balalisumpula mulunkumbwa lwa myoyo yabo ibiibi.
Bamucita shibi tababikiiko amaano kuMwaami Lesa ceebo cakulisumpula.
Sombi balo balaswitilila mushintu shoonse.
Balalipamya ayi, “Nebo ndanooswitililabo lyoonse,
Mumilomo yabo muliswitebo mashingo, bubeshi alimwi akukonga.
Bamucita shibi balabelamina mumishi
Balabelaminabo anga ninkalamu iyubite, kubelamina ayi bacate bantu bataaku mbobabete.
Bantu abo bacatwa balababo anga ncintu capwayoolwa.
Lyalo balalilishaanya ayi,
NoBaami baLesa amupe mulandu bantu babiibi abo!
Ceebonshi bamucita shibi balanyansha liina lyakwe Lesa?
Nakubi boobo mwebo nobaLesa mulabona mapensho amakatasho oonse.
Amupotolole maansa bamucita shibi aba kwaamba ayi babule nkusu.
Ono Mwaami Lesa, nguMwaami lyoonse alyoonse.
Mwebo nobaLesa mulanyumfwa mipailo ya bantu bali mumapensho.
Ncakwiila muleemikanina bana banshiwa abaabo balyatililwa,
Nebo ndayubila muMwaami Lesa.
mukwiinga bamucita shibi bapakata mata abo
Na lushomo lutooya cinyonyoolwa
Mwaami Lesa mwaali muŊanda yakwe isalalite.
Mwaami Lesa ulalangalanga bantu boonse,
Pabantu abo ulaakulosha makalangasha amulilo wa salufa.
Ee, Mwaami Lesa uliluleme,
Amucafwe ono nobaLesa, mukwiinga taaku wacaala munshila shabulesa,
Womwi awomwi ulabeca shikamukobonyina.
NoBaami baLesa amuumushe milomo ilumbaisha cakubeca.
“Shintu shoonse nshetusuni tulashicanabo kwiinda mumulaka.
Ono Mwaami Lesa waamba ayi,
Ee, kushomesha kwa Mwaami Lesa takucite kampenda.
Ncakwiila nobaami baLesa amucite bweenka ubo.
Bamucita shibi balibo koonse koonse,
NoBaami baLesa, anu ndilili ndyeshi mukanjibaluke?
Ndaakucileka lili kupenshekwa mumoyo wangu?
Amunjeeye noBaami baLesa, baLesa bangu akunkumbula.
Mutasuminishi balwani bangu kwaamba ayi, “Twamukoma.”
Ono nebo ndicinkite manungo mulusuno lwanu lutamaani.
Ndaakumwiimbila noBaami baLesa
Baluya mumyoyo yabo balaamba ayi, “Taaku Lesa.”
Kwiculu Mwaami Lesa ulalangilisha bantu panshi ayi abone na pali musongo,
Sombi taaku nabi womwi ululeme,
Sa te bamucita shibi abo lushibo balicite?
Ono bantu abo balaloonda abuumbi,
Bamucita shibi balapilinganya miyeeyo ya bantu balibombya,
Ncakwiila inga cabota abuumbi lupulusho lwa bene Isilaeli kuswa kuSiyoni!
NoBaami baLesa, anu ngani weenga wekala muŊanda yanu?
Ncakwiila ngooyo weenda cakubula kampenda,
Ngumuntu uyo utacite mulaka ubisha meena a babye,
Ngooyo unyansha muntu uyo Lesa ngwaakaka,
Muntu uyo ulakweletesha cakutalangila cinyona mucila peculu.
Amumfuune nobaLesa,
Nebo ndakaambila Mwaami Lesa ayi,
Bantu bakwe Lesa bali pacishi ca panshi,
Ono abo baya bulambila balesa bamwi,
NoBaami baLesa ndimwe mwakampa cipansha cangu ca cishi,
Manyinsa a cishi cangu mwakaatandabwita mumisena ibotu.
Ndanoolumbaisha Mwaami Lesa ceebo ulamfunda,
Lyoonse ndatanjisha Mwaami Lesa wangu.
Paceebo ceeci moyo wangu wakondwa abuumbi,
Mukwiinga teshi mukandekeleshe ayi nkanoolibo mumusena wa bafu,
Mwebo mwakanshibisha nshila shitola kubuumi,
NoBaami baLesa, amukutike kupaila kwangu kwabululami
Kubula mulandu kwangu mutookubika patuba,
Mulishi moyo wangu mboobete ceebo mulaupensoola mashiku.
Nshaambi shibiibi bucita bamwi,
Lyoonse ndeenda munshila shanu,
NoBaami baLesa mulankutika na ndamwiita,
Amutondeshe lusuno lukankamanisha.
Amundaame kabotu bweenka bulamwa liinso,
Amumfuune kubamucita shibi abo batoondwana,
Balwani abo mbantu batacite nkumbu,
Koonse nkondaya balanshinguluka,
Balibo anga ninkalamu itoolindilila kucata munyama,
NoBaami baLesa, amunyamuke ono mubalwaane akubakoma!
Amumfuune kubantu babiibi ba mushobo uyu.
Sombi nebo, mubululami ndaakumubona meenso ameenso,
Ndimusuni noBaami baLesa bangu mwebo nomumpa nkusu.
Mwaami Lesa ngomwaandami wangu,
Ndapaila kuMwaami Lesa weelete kulumbaishikwa,
Lufu lwakampombela anga nintambo,
Lufu lwakalinga kumbelamina,
Ono mumapensho angu ndakapaila kuMwaami Lesa.
Lyalo kwakaba citentanshi mucishi ca panshi.
Mumashono akwe mwakalinga kunoosuntabo bwiishi.
Mwaami Lesa wakapensula liculu akwisa panshi.
Wakalinga kuya buuluka kaatantite pamukelebu.
Munshinshe wakalinga kumushingulukite,
Mucitubilishi ca bulemu bwakwe
Lyalo Mwaami Lesa wakaluluma kuswa kwiculu,
Wakawaala mifwi yakwe akupalanganya balwani bakwe.
Panshi lya lweenge pakacaalabo patuba,
Ono Mwaami Lesa wakatambika lyaansa kuswa kwiculu akuncata.
Wakamfuna kuswa kubalwani bangu beshinkusu,
Bakandwana ciindi ndindakalinga mumapensho,
Wakancafwa kuswa mumeeno a nkalamu,
Mwaami Lesa wanambula ceebo ndacita shiluleme.
Ncakwiila ndakonkela nshila sha Mwaami Lesa.
Ndalama milawo yoonse ya Mwaami Lesa,
Ndeenda kaantacite kampenda pameenso akwe,
Mwaami Lesa wanambula kweelana akululama kwangu.
NoBaami baLesa mulashomeka kubaabo bashomeka kuli ndimwe,
Mulisalalite kubaabo basalalite kuli ndimwe.
Mulapulusha baabo balibombya,
Mwebo noBaami baLesa ndimwe munyasha mumuni wa buumi bwangu,
Mulampa nkusu ayi nkonshe kulwana balwani bangu,
Nshila ya Mwaami Lesa teecite kampenda.
Mwaami Lesa eenkabo ngoLesa.
Ono uyu Lesa eenka nceciyubilo cangu ciyumu nta,
Ulanengesha kulyata panshi cakushimpa,
Uleeisha maansaangu kulibambila kulwana.
Nobaami baLesa, mwakampa lupulusho lwanu anga ndiyawo
Mulancafwa ayi ntacatwi busha munkondo,
Ndakalinga kutandaanya balwani bangu akubakoma.
Ndakalinga kubakoma cakutakonsha kubuka,
Mwakampa nkusu shakulwana munkondo
Ndimwe mwakalengesha balwani kucica kuboowa.
Bakalinga kuyandoola lucafwo, sombi taaku wakabapulusha.
Ndakalinga kubapela cakubabo anga ndusuko,
Mwakamfuna kuswa kubantu baashu,
Ee, na banyumfwa liswi lyangu balanyumfwila.
Ncakwiila boonse balaloonda,
Mwaami Lesa ngumuumi! Aalumbaishikwe mwaandami wangu!
Ngoombosheshako cishole kubalwani bangu,
Kubalwani bangu ngoompulusha.
Paceebo ceeco ndaakumulumbaisha pakati ka bamumishobo imwi.
Ncakwiila Lesa ulalengesha mwaami wakwe kukoma.
Liculu lilatondesha bulemu bwakwe Lesa.
Malumwi alalwiita malumwinyina cikani ici
Taaku kwaamba, taaku maswi aswa,
Sombi nkombe sha nshisho shilaya mucishi coonse,
liswa anga ngushibwiinga utooswa muŋanda yakwe
Lilaswa kweela liculu komwi,
Milawo ya Mwaami Lesa teecite kampenda,
Milasho ya Mwaami Lesa ililuleme,
Kuloonda Mwaami Lesa nkubotu,
Kulayandika kwiinda golodi,
Kulancenjesha nemusebenshi wanu.
Taaku ukonsha kubona shilubo shakwe shoonse.
Amuntalamushe kushibiibi shakashanga,
Maswi aswa mumulomo wangu, amiyeeyo ya mumoyo wangu,
Mwaami Lesa aamucaafwe nobaami besu, ciindi ndimuli mumapensho
Aamutumine lucafwo kuswa kuŊanda yakwe isalalite.
Mwaami Lesa aaibaluke milambu yanu yoonse akutambula milambu yanu yakutenta.
Aamupe ceeco ncemulila mumoyo wanu,
Tulaakoolobesha cakukondwa bushiku mbweshi mukakome.
Ee, ono ndeshiiba kwaamba ayi Mwaami Lesa ulalengesha mwaami ngwaakasala kukoma.
Bamwi balicinkite manungo mushikoci sha maaki, abamwi mumaaki abo.
Balo balaceeshekwa akukomwa,
Nobaami baLesa amucafwe mwaami wesu kwaamba ayi akome balwani bakwe.
NoBaami baLesa, mwaami wesu ulikondetwe pankusu nshemwakamupa.
Mwakamupa ncaakalinga kulila mumoyo wakwe.
Mwakamupa buumi mbwaakalinga kusenga,
Wakamusenga buumi ncakwiila amwebo mwakamupa.
Bulemu bwakwe bwafula kwiinda mukumulengesha kukoma.
Ndushinisho mwamupa shoolwe shitamaani,
Mwaami wesu ulicinkite manungo muMwaami Lesa Shinkusu shoonse,
Nobaami besu, lyaansa lyanu lilacata balwani banu,
Bushiku mbweshi mukaboneke mulaakubawaala mumulilo uli anga ngwa mumunyumbi.
Bamulunyungu lwabo mulaakubanyonyoola kuswa pacishi ca panshi,
Ndushinisho nabi bapangana kubishisha ndimwe,
Balaakumana kucica kuboowa
Amulumbaishikwe mwebo noBaami baLesa ceebo ca nkusu shanu.
“NobaLesa bangu, nobaLesa bangu,
NobaLesa bangu, ndamulilila malumwi, sombi mwebo tamunkumbuli.
Nakubi boobo ndimwe nomushiite pacuuna ca bwaami ceebo mulisalalite.
Bamashali besu bakulukulu bakalinga kucinkite manungo muli ndimwe.
Bakalinga kumulilila, amwebo mwakalinga kubapulusha.
Ono bulya ndi kabwabo, nshicibete muntu.
Boonse bambona balancelebula,
Balaamba ayi, “Sa te ulicinkite manungo muMwaami Lesa,
NobaLesa, ndimwe mwakanengesha ayi nshalwe kabotu kuswa mulifumo lya bama.
Kuswabo kukushalwa kwangu ndicinkite manungo muli ndimwe.
Mutekali palaale anebo
Balwani baanji bambika pakati anga mbacende.
Bandakamina anga ninkalamu
Nkusu shangu shamana,
Mukanwa mwangu mwayuma nta anga ncikula,
Likoto lya bantu babiibi lilinshingulukite,
Ndakonsha kubelenga mafuwa angu oonse.
Balabaana shakufwala shangu,
NoBaami baLesa bangu mutekali kulaale anebo.
Amufuune buumi bwangu kulufu lwa mupeeni,
Amumfuune mumeeno a nkalamu,
Ndaakulwiita bamakwesu nkusu shanu,
Ndaakwaamba ayi,
Mwaami Lesa taasuuli bakandu, nabi kusuula mapensho abo.
Ndaakumulumbaisha kulikoto linene lya bantu banu,
Bakandu balaakulya akukuta.
Bantu ba mumishobo yoonse balaakwiibaluka akusandukila kuMwaami Lesa.
mukwiinga bweene mbwa Mwaami Lesa,
Balisumpula boonse balaakufukama pameenso akwe.
Bacishalwa balaakunoosebensela Mwaami Lesa.
Balaakushimikila shalupulusho lwakwe kubantu batana kushalwa bulya.
Mwaami Lesa ngomweembeshi wangu,
Ulandekela mumafulo acite mweemfu,
Ulanengesha kuboolelwaamo nkusu,
Nakubi kwaamba ayi ndeenda mumunshinshe ushiya mbi,
Mwebo mulamambila shakulya balwani bangu kabambwene.
Ncakwiila shintu shibotu alusuno lwanu shinanooli anebo mubuumi bwangu boonse.
Cishi ca panshi ashoonse shiliimo nsha Mwaami Lesa.
Ceebo ngowakacilenga peculu lya lweenge,
Anu ngani weelela kutanta kalundu ka Mwaami Lesa?
Ngooyobo ucita shisalalite, utacite cibiibi mumoyo.
Muntu uyo ulaakupekwa coolwe kuswa kuMwaami Lesa.
Bantu ba mushobo uyo mbobasuni kumulambila,
Amushiye nshila inene nominjililo ya ndabala,
Anu Mwaami shibulemu ngani?
Amushiye nshila nominjililo ya ndabala,
Anu Mwaami shibulemu ngani?
Ndimwe nambilabo noBaami baLesa.
NoBaami baLesa ndimwebo ncinkitemo manungo,
Taaku muntu ulangila kucafwikwa kuswa kuli ndimwe weshi akalenshekwe nsoni.
NoBaami baLesa, amuntondeshe nshila shanu,
Amunjiishe akuntanjilila mulushinisho lwanu,
Ono noBaami baLesa amwiibaluke
Shibiibi shangu sha kubwanike mutakashiibaluki,
Ee, Mwaami Lesa ngoolibo kabotu alimwi ululeme.
Abo balibombya ulabatanjilila munshila shiluleme,
Nshila sha Mwaami Lesa nsha lusuno alimwi nsha kushomeka.
Ono ceebo ca ndimwe noBaami baLesa
Anu ngani muntu ulemeka Mwaami Lesa?
Muntu uyo ulaswitilila mushintu shoonse,
Mwaami Lesa ulaba shicibusa kubamulemeka,
Lyoonse meenso angu alalangila lucafwo kuswa kuMwaami Lesa,
NoBaami baLesa, amunangilishe akunyumfwila nkumbu,
Ndicite mapensho aanji mumoyo wangu,
Amubone mapensho angu oonse akuungumana kwangu,
Amubone balwani bangu mbobafula,
Amutabilile buumi bwangu akumfuna,
Kushomeka kwangu abululami bwangu shimfuune,
NobaLesa amupulushe bene Isilaeli,
Ndimwe nambilabo noBaami baLesa.
NoBaami baLesa ndimwebo ncinkitemo manungo,
Taaku muntu ulangila kucafwikwa kuswa kuli ndimwe weshi akalenshekwe nsoni.
NoBaami baLesa, amuntondeshe nshila shanu,
Amunjiishe akuntanjilila mulushinisho lwanu,
Ono noBaami baLesa amwiibaluke
Shibiibi shangu sha kubwanike mutakashiibaluki,
Ee, Mwaami Lesa ngoolibo kabotu alimwi ululeme.
Abo balibombya ulabatanjilila munshila shiluleme,
Nshila sha Mwaami Lesa nsha lusuno alimwi nsha kushomeka.
Ono ceebo ca ndimwe noBaami baLesa
Anu ngani muntu ulemeka Mwaami Lesa?
Muntu uyo ulaswitilila mushintu shoonse,
Mwaami Lesa ulaba shicibusa kubamulemeka,
Lyoonse meenso angu alalangila lucafwo kuswa kuMwaami Lesa,
NoBaami baLesa, amunangilishe akunyumfwila nkumbu,
Ndicite mapensho aanji mumoyo wangu,
Amubone mapensho angu oonse akuungumana kwangu,
Amubone balwani bangu mbobafula,
Amutabilile buumi bwangu akumfuna,
Kushomeka kwangu abululami bwangu shimfuune,
NobaLesa amupulushe bene Isilaeli,
NoBaami baLesa, amutondeshe kululama kwangu
NoBaami baLesa, amunjeleshe akumbona kabotu,
Ceebo lyoonse nshilubi lusuno lwanu lutamaani,
Nebo nsheendi abantu batabete kabotu sobwe,
Bantu bacita shibiibi nshinyumfwani abo,
Ndasamba kumaansa kutondesha ayi taaku cibiibi ncendakacita,
Ndeemba cakoolobesha lwiimbo lwakumulumba,
NoBaami baLesa, Ŋanda njemukalaamo ndiisuni,
Ono mutanyonyweeti pantu pomwi abamucita shibi,
bantu bacita shibiibi ciindi coonse
Sombi nebo mubuumi bwangu nshicite kampenda,
Ndiimfwi pamusena pataapu cakulisukama,
Mwaami Lesa ngomumuni alimwi ngoompulusha,
Bantu babiibi ndibamfuumukila ayi banyonyoole,
Ono nabi likoto lya bashilumamba lyoonse lyanshinguluka,
Ndasenga cintu comwi kuMwaami Lesa.
Muciindi ca mapensho ulaakunshisa,
Aboobo balwani bangu abo banshingulukite ndaakubakoma.
NoBaami baLesa, kamunkutika ndimwiita,
Mwebo mwakaamba ayi, “Kamunambila.”
ono mutanoolishisa kuswa kuli ndime.”
Ee, bata abama inga bakonsha kunsuula,
Anu noBaami baLesa amunjiishe nshila shanu,
Mutandekeli mumaansa a balwani bangu,
Ndishinishite kwaamba ayi
Anu amucinke manungo muMwaami Lesa,
NoBaami baLesa, mwaandami wangu, ndimwe ndilila lucafwo,
Amukutike kupaila kwangu ndyeemulila ayi muncaafwe,
Mutantoleleli kulufu kuntu komwi abamucita shibi,
NobaLesa amubalambule kweelana amicito yabo,
Bantu abo taaku mbobabona milimo ya Mwaami Lesa.
Aalumbaishikwe Mwaami Lesa!
Mwaami Lesa ngoompa nkusu akumfuna,
Mwaami Lesa ngoopa nkusu bantu bakwe,
Ee, nobaLesa amupulushe bantu banu,
Amulumbaishe Mwaami Lesa noshilengwa sha kwiculu,
Liina lyakwe alilemekwe kweelana ambolyeelete,
Liswi lya Mwaami Lesa lilanyumfwika pamaanshi,
Liswi lya Mwaami Lesa lilicite nkusu,
Liswi lya Mwaami Lesa lilapasoola shisamu sha sida,
Tulundu twa Lebanoni ulatusotoosha anga ngumoombe,
Liswi lya Mwaami Lesa lilalengesha kubeka kwa mfula.
Liswi lya Mwaami Lesa lilatenkaanya luyanga,
Liswi lya Mwaami Lesa lilatyoloola mibanga,
Mwaami Lesa ulishiite pacuuna ca bwaami akweendelesha maanshi ayoosha.
Mwaami Lesa ngoopa bantu bakwe nkusu,
Ndamulumbaisha noBaami baLesa mukwiinga mwakampulusha,
NoBaami baLesa, baLesa bangu ndakamulilila ayi muncaafwe,
NoBaami baLesa mwakampulusha kuswa kucuumbwe.
Amwiimbe nyimbo shakulumba Mwaami Lesa mwebo noonse nobantu bakwe,
Bukali bwakwe mbwa ciindi ciniinibo,
Shintu ndishakanyendela kabotu ndakaamba ayi,
NoBaami baLesa, ndimwakalinga kuncafwa muluse lwanu,
Mpomunyaawo ndakalila kuli ndimwe noBaami baLesa,
Ndakapaila ayi, “Ino nimpindunshi ili mukucaya ndime?
Amunkutike noBaami baLesa akunyumfwila nkumbu,
Mwakapilula kulila kwangu ayi kube kushana.
Aboobo teshi nkoomune, sombi ndaakunoomwiimbila lyoonse.
Nobaami baLesa, muli ndimwe moonjuba.
Amuteye kutwi kwanu kuli ndime,
Ncakwiila mwebo ndimwe ciyubilo cangu alimwi alilinga lyangu.
Amumfuune kutoose uto ntundateyekwa,
Nebo ndabika buumi bwangu mumaansaanu,
Mwebo mulipatite bantu babika myoyo yabo kubalesa bakubeca.
Ndanookondetwe alimwi ndanoosangalete
Amubone, tamukwe kungabaawo mumaansa a balwani bangu,
Amunyumfwile nkumbu noBaami baLesa,
Buumi bwangu butooya cifwiimpa ceebo cakulila,
Balwani bangu boonse balanshibuluka,
Ono ndalubwa cakumaninina anga ndifwite,
Ndanyuumfwa balwani baanji kabatepeta.
Nebo ndicinkite manungo muli ndimwe noBaami baLesa.
Nebo lyoonse ndi mumaansaanu.
Amunangilishe nemusebenshi wanu akunyumfwila nkumbu.
Nebo lyoonse ndapaila kuli ndimwe,
Amucale milomo ya bantu babeshi,
Nshiinji shintu shibotu nshemwakabambila bamulemeka,
Bantu abo mulabashisa muliimfwa lyanu,
Aalumbaishikwe Mwaami Lesa!
Ndakaloonda akwaamba ayi,
Anu amusune Mwaami Lesa nobantu bakwe bashomeka.
Amuume myoyo palibwe akubula boowa,
Balicite coolwe abo Lesa mbwaalekelela shibiibi shabo,
Balicite coolwe abo Lesa mbwaateebalukili shibiibi shabo,
Kaantana kulyaambilila shibiibi shangu,
Mukwiinga mashiku amalumwi lyaansa lya bukali bwanu lyakalinga kundemena.
Lyalo ndakasumina shibiibi shangu kuli ndimwe,
Paceebo ceeco bantu banu boonse balyeelete kupaila kuli ndimwe ndimucikumbula.
Muli ndimwe ndushinisho moonjuba.
Mwaami Lesa ulaamba ayi,
Utabuli maano anga ndiaki nabi mbongolo
Bantu babiibi balyeelete kupenga,
Amusangalale mwebo nomululeme,
Amusangalale muMwaami Lesa noonse nomululeme!
Amulumbaishe Mwaami Lesa mukulisha kalumbu,
Amumwiimbile lwiimbo lupya,
Mukwiinga liswi lya Mwaami Lesa ndya lushinisho,
Mwaami Lesa ulisuni shintu shabululami shitacite kampenda.
Maculu akalengwa kwiinda muliswi lya Mwaami Lesa.
Maanshi a mulweenge wakaabunjika anga ngalya ali munongo.
Paceebo ceeco nsengwe yoonse ailemeke Mwaami Lesa!
Ceebo wakaambabo liswi, cishi ca panshi cakabaawo,
Mwaami Lesa ulanyonyonganya miyeeyo ya bantu bakunsengwe,
Sombi miyeeyo ya Mwaami Lesa nja lyoonse alyoonse,
Ulicite coolwe mushobo ucite Lesa ayi ngoMwaami Lesa wabo.
Mwaami Lesa ulalanga panshi
Boonse bashiite pacishi ca panshi
NguLesa uyo wakabapa tulango twabo,
Mwaami taapulushikwi ceebo cakufula kwa bashilumamba bakwe.
Liaki lya nkondo teshi lyakushoma ayi lilapulusha.
Sombi meenso a Mwaami Lesa ali pabaabo bamulemeka,
Ulabapulusha kuswa kulufu,
Kulangila kwesu kuli muMwaami Lesa.
Myoyo yesu ilasangalala muli nguwe,
Lusuno lwanu lutamaani noBaami baLesa alube aswebo,
Nebo ndanoolumbaisha Mwaami Lesa lyoonse.
Nebo ndisangalete ceebo ca Mwaami Lesa.
Amusumpule nkusu sha Mwaami Lesa pantu pomwi anebo,
Ndakapaila kuMwaami Lesa, alakwe wakankumbula.
Abo balyatililwa balanga kuli nguwe shiwa nshakusekaseka.
Mupenshi ndyaakasenga, Mwaami Lesa wakamukumbula
Ee, munjelo wakwe ulatabilila bantu abo balemeka Mwaami Lesa,
Amweeleshe, mutoobona ayi Mwaami Lesa ngumubotu.
Amulemeke Mwaami Lesa mwebo nomusalalite
Nkalamu shilawisuka akufwa kunsala,
Amwise nobeensuma nomucikula mukutike,
Uyo usuni kwikala buumi bubotu
ulyeelete kucileka kwaamba shibiibi
Ulyeelete kusanduka kuswa kushibiibi,
Mwaami Lesa ulalama baluleme
sombi ulipatite bantu bacita bubi
Baluleme ndibasenga lucafwo, Mwaami Lesa ulabakumbula
Ncakwiila Mwaami Lesa ulibo muliimfwa kubaabo batyongola
Muntu ululeme uleenda mumapensho aanji,
Mwaami Lesa ulamulama kabotu.
Bubi bulaakucaya babucita,
Ncakwiila Mwaami Lesa ulapulusha basebenshi bakwe.
NoBaami baLesa amulangane abaabo batoolangana anebo.
Amupakate liyawo liniini alinene.
Amubambe moondo alisumo,
Abasebaane akulenshekwa nsoni abo boonse batoofwima buumi bwangu.
Ababebo anga mbuungu butooya amuuwo,
Nshila yabo ibe ya munshinshe alimwi yabuteshi,
Ceebo bakanteya koose kakutaaku ncendakacita.
Ono abanyonyooke beene cakuteengashila!
Lyalo ndaakusangalala ceebo ca Mwaami Lesa,
Ndaakwaamba camoyo woonse ayi, “NoBaami baLesa, anu ngani uli anga ndimwe?
Bakamboni babeshi baleemikana akunshinina,
Pabubotu mboombacitila balo balambooshesha bubi.
Sombi ciindi ndibakaciswa ndakafwala masaka.
kupaila anga ntoopengela mweensuma nabi mukwesu swa nswe.
Sombi nebo ndindakalisuntula, balo bakatalika kusekelela.
Bakancelebula camusebaanyo bweenka bucita bakunsengwe.
NoBaami baLesa mutootola ciindi cilaamfu buyani kamweebela?
Lyalo ndaakumulumba pakati ka libungano linene lya bantu banu.
Mutasuminishi balwani bangu, babeshi,
Ceebo tabaambi caluumuno,
Balambekesha cakoolobesha ayi, “Ee, ncaakacita twakacibona ameenso esu!”
NoBaami baLesa mulishibwene shoonse ishi.
Amukalale ono noBaami baLesa, mumfuneeko.
NoBaami baLesa, baLesa bangu, muliluleme.
Mutabaleeki kutalika kwaamba ayi, “Ee, bulya ncetusuni cacitika!”
Abo boonse basangalala kubona mapensho angu,
Sombi abo batoolilila kubona kubula mulandu kwangu
Lyalo mulomo wangu ulaakwaamba shabululami bwanu.
Bubi buleendelesha bamucita shibi mumyoyo yabo,
Mukwiinga balalisumpula akulibeca mumyoyo yabo ayi
Myaambo yabo yoonse njabubi alimwi njabubeshi.
Balo nabi balilete pabulo mulimo wabo nkupanga miyeeyo ibiibi.
Mwebo noBaami baLesa lusuno lwanu lutamaani ndunene abuumbi cakushika akwiculu,
Kululama kwanu kulabonekesha anga ntulundu tulaamfu.
Lusuno lwanu lutamaani ncakwiila ndwa makwebo abuumbi.
Balalya shakulya shibotu muŋanda yanu,
Ee, mwebo muli kantupu kapa buumi,
Ono amutolelele kutondesha lusuno kubaabo bamwishi,
Mutaleeki bantu balisumpula kundwana,
Amubone bamucita shibi balibo kampa kampa panshi.
Utanoolisukama ceebo ca bamucita shibi,
Ceebo balaakuloba coonoono bweenka buloba bwiisu.
Cinka manungo muMwaami Lesa akucita shibotu.
Kosangalala muMwaami Lesa,
Lyaabe mumaansa a Mwaami Lesa,
Ncakwiila ulaakulengesha bululami bwako kuboneka patuba,
Kokalika caamba pameenso akwe Lesa akulindila lucafwo lwakwe.
Talamuka kukwaanga mikonya, ee, leka kukalala,
Ceebo bamucita shibi balaakunyonyoolwa.
Cakufwambaana bamucita shibi balaakushimingana,
Sombi balibombya balaakwikala mucishi cakashomeshekwa,
Bamucita shibi balapinga kucaya baluleme,
Nakubi boobo bantu abo Mwaami Lesa ulabaseka,
Bamucita shibi balasomona mipeeni yabo akweeleka mata abo,
Ono mipeeni yabo ilaakumana kubacaya beene,
Buboni buniini bwa muntu ululeme
Mukwiinga Mwaami Lesa ulaakuuma bamucita shibi mumanungo ayi bamane nkusu,
Mwaami Lesa ulalama bantu abo banyumfwila
Teshi bakapengeewo nabibo muciindi cibiibi.
Sombi bamucita shibi balaakumana kufwa.
Bamucita shibi balakongola akwaalilwa kuboosha,
Ceebo abo bapetwe coolwe kuMwaami Lesa balaakupekwa cishi.
Mwaami Lesa ulatanjilila bantu kuya munshila iyo njebeelete kweendaamo,
Nakubi kwaamba ayi bawa, balabuka alimwi,
Kuswabo kubwanike kushika abobulya ndindacembela,
Sombi balo lyoonse mbeshi kwaababo cakusangalala akukongosha bamwi.
Amuswe kububi mucite shibotu.
Mukwiinga Mwaami Lesa ulisuni koombolosha cakutanyengelela,
Baluleme balaakubwesa cishi ayi ncabo.
Mubandi wa muntu ululeme ngwa busongo
Muntu uyo ulalama milawo ya Mwaami Lesa mumoyo wakwe.
Bamucita shibi balaya cibenda baluleme
Sombi Mwaami Lesa taalekeleshi bantu bakwe mumaansaabo,
Amube alulangilo muMwaami Lesa akukonkela milawo yakwe.
Ndakabonaawo mucita shibi shilunkutwe wakalinga kulisumpula,
Sombi tapakwe kwiinda aciindi taakwe kucanikaawo.
Amuyeeye muntu utacite kampenda, ululeme.
Bamucita shibi boonse ulaakubamana katyenke.
Mwaami Lesa ngoopulusha baluleme,
Mwaami Lesa ulabacafwa akubafuna.
NoBaami baLesa, mutankalalili mubukali bwanu
Mifwi ya bukali bwanu yanjasa,
Ceebo ca bukali bwanu, mubili wangu waboolabo lefu.
Milandu yangu yandemya mutwi cakuyanda kupila panshi.
Shiloonda shangu shitooya ciindaawo kutopota akununka,
Ndamana nkusu, citokwaala akwiinamuka,
Mubili wangu utoopya abuumbi kucimpwita
Ndalefuka alimwi ndalemenwa abuumbi.
NoBaami baLesa, kulila kwangu kulibo patuba kuli ndimwe,
Moyo wangu utookulunkunta,
Beensuma abeshikamukobonyinaangu tabatoonshika pafwaafwi
Bantu abo bayandoola buumi bwangu balanteya toose.
Sombi nebo ndibo anga ngucimpama,
Ncakwiila ndababo anga ngumuntu utanyumfwi,
Nebo ndalindila ndimwe noBaami baLesa ayi muncaafwe.
Ceebo ndapaila ayi,
Bulya ndi pafwaafwi kuwa,
Ndalyaambilila shibiibi shangu shoonse,
Balwani bangu mbaanji alimwi balicite nkusu abuumbi.
Abo baboosha bubi pashibotu,
NoBaami baLesa, mutamfutatili,
Amufwambaane mwise muncaafwe,
Ndakaamba ayi, “Ndanoolilama
Nebo ndakalinga kunokuumwite cakutaambaawo nabi comwi.
Moyo wangu wapenga abuumbi mucaamba cangu.
“NoBaami baLesa, amumboneshe kweela buumi bwangu.
Inshiku sha buumi bwangu mwashifwiimpisha,
Anu ndushinisho muntu nabi uleenda, ulibo anga ncimfule.
Ono noBaami baLesa, inga ndalangilanshi acimwi?
Amumfuune kuswa kushibiibi shangu shoonse,
Ndakalinga kuumwite cakutacalulaawo mulomo,
Amukushe lyaansa lyanu lya bukali pali ndime!
Mwebo mulapa mulandu akukalalila muntu ceebo ca shibiibi shakwe.
Amunyumfwe mupailo wangu noBaami baLesa,
Amundekeeko ngumwewo muuwo kaantana kufwa,
Ndakalindila lucafwo lwa Mwaami Lesa camoyonteeka.
Mpeeke wakansubula kuswa mucilindi ca lufu
Wakanjiisha lwiimbo lupya, lwiimbo lwakulumba Lesa wesu.
Balicite coolwe abo bacinkite manungo muMwaami Lesa.
Shintu shikankamika nshemwakatucitila nshiinji, noBaami baLesa, baLesa besu.
Mwebo tamusangalalili mumilambu nabi mushipo.
Ono ndakaamba ayi, “Amubone, ndime pano,
NoBaami baLesa ndisunishi kucita kuyanda kwanu.
Kulikoto lya bantu ndaambilisha shabululami bwanu,
Bululami bwanu nshibushiisi mumoyo wangu,
NoBaami baLesa, mutakashi nkumbu shanu kwisa pali ndime.
Nebo ndisakatitwe amapensho aanji koonse koonse,
NoBaami baLesa amumfuune!
Bafwima buumi bwangu abakakomwe cilensha nsoni akupilinganishikwa maano.
Boonse abo banenga buluya akuseka
Sombi abo balambila ndimwe abasangalale akukondwa muli ndimwe.
Nebo pano taaku amboombete,
Ulicite coolwe muntu uyo uyeeyela bakandu.
Ulaakumulama kabotu akufuna buumi bwakwe.
Mukuciswa ulaakunoomulama kabotu mubulo bwakwe umo.
Nebo ndakaamba ayi, “Ndabiisha pameenso anu noBaami baLesa,
Balwani bangu batokwaamba shikani sha bucayi pali ndime.
Abalo abo besa mukumbona tabashomeki,
Boonse bampatite balatepeteshanya pali ndime akumfuya.
Balaamba ayi, “Bulwashi mbwaatoociswa mbubiibi,
Ono amweensuma mwiine mwiine ngooncinkitemo manungo,
Sombi mwebo noBaami baLesa amunyumfwile nkumbu,
Ndishi kwaamba ayi mulisangalete pali ndime,
Ee, mulancafwa ceebo ndacita shiluleme
Aalumbaishikwe Mwaami Lesa, Lesa wa bene Isilaeli,
Bweenka nsefu mboilila kunwa maanshi atontola,
Moyo wangu utoolila Lesa, ncakwiila Lesa uyo muumi.
Minsonshi yacita kuba anga ncecakulya cangu malumwi amashiku.
Moyo wangu ulacisa na ndeebaluka nshiku shainda.
Ono nebo ceebonshi ntokuungumana bobulya?
Moyo wangu ncakwiila wacatwa buumba.
Buumba bwamfwekelesha anga ngamaaba a palweenge.
Sombi Mwaami Lesa ulatolelela kutondesha lusuno lwakwe lutamaani bushiku abushiku.
Ndeepusha Lesa, mwaandami wangu ayi,
Nebo citooncima abuumbi, kucimwa kwashika amushifuwa.
Ono nebo ceebonshi ntokuungumana bobulya?
NobaLesa amutondeshe ayi nebo nshicite mulandu.
Mwebo ndimwe baLesa umo moonjuba,
Amutume mumuni wanu ashalushinisho shanu kwaamba ayi shintanjilile.
Lyalo ndaakuya kucipaililo canu nobaLesa,
Ono nebo ceebonshi ntokuungumana bobulya?
NobaLesa, twakalinyumfwila amatwi esu,
Twakanyumfwa mbomwakatanda mishobo ya bakunsengwe mucishi,
Bantu banu tabakwe kukoma bamucishi ico kwiinda mumipeeni yabo, sobwe.
Mwebo muli Baami bangu alimwi ndimwe baLesa bangu,
Kwiinda muli ndimwe balwani besu balaboola pesule kuboowa.
Nebo shicinkite manungo mubuta bwangu.
Sombi ndimwe mutulengesha kukoma balwani besu.
Swebo tulalisumpwita muli Lesa nshiiku shoonse.
Ono bulya mwatufutatila akutulekela mumaansa abalwani besu.
Mwakatulengesha kuboola pesule kuloonda balwani besu,
Mwakatwaaba ayi tunyonyoolwe anga nimbelele kunkalamu,
Mwakoolisha bantu banu pamweelo uniini,
Mwakatulengesha kuba pakusekela kubashikamukobonyineesu,
Mwatulengesha kuba ntantaala ya maleende ya mishobo imwi,
Nebo musebaanyo ulankumbata lilaya mukwipila.
ceebo ca maswi a mucobwe akutonta
Ishi shoonse shatubonekela
Taaku bushiku mbotwakamwaalookilaawo.
Nakubi boobo mwatushiya pakati ka baumpe kwakubula ashikutucafwa,
Nitwakacileka kulambila ndimwe nobaLesa
naakwiinga mwebo mwakeshiba
Ceebo ca ndimwe tulacaikwa bushiku abushiku,
Amubuke noBaami baLesa! Ceebonshi mutoocita anga mulilete?
Anu mutoolishisilanshi kuswa kuli ndiswe?
Twawita mubulongo akulyatoolwa,
NobaLesa, amunyamuke mwise mutucaafwe!
Moyo wangu uliswitebo maswi abotu,
Ndimwe mwiindaawo kuboneka kabotu pabasankwa bamwi boonse,
Amukobeke mupeeni wanu kulubasu lwa kukasolo mwebo nobeshinkusu,
Kamuya mubulemu bwanu mukakome balwani banu.
Ncakwiila mifwi yanu ilikolete,
Bwaami ubo bwakamupa baLesa mbwa lyoonse alyoonse.
Mwebo ncemusunibo mbululami, sombi bubi mulibupatite.
Mingaanjo yanu yoonse itoonunkilabo mule amafuta amwi anunkila kabotu.
Pakati ka banakashi balemekwa, mpopacanika baana banakashi ba bamaami.
Nobanabwiinga ba kubwalo, amukutike alimwi munyumfwishishe.
Lyalo kubota kwako kulaakulengesha mwaami kukusuna.
Bantu ba kuTaya balaakukuletela shipo,
Amubone nabwiinga wakubwalo mbwaaboneka kabotu muŋanda ya bwaami.
Bamutola kubaami mushakufwala shakaboteshekwa.
Besa cakusangalala akukondwa,
Mwebo nobaami, mulaakuba abaana basankwa baanji
Ndaakumutola mpuwo akumashalane oonse acisa kunembo,
Lesa nceciyubilo cesu alimwi ngootupa nkusu,
Aboobo teshi tukaloonde nabi cishi cikatenkaanishikwe,
Nabi maanshi a mumo ayoome akupanga lyoofu,
Nkooli mulonga uleta shoolwe mundabala inene yakwe Lesa.
Ncakwiila Lesa mwaali mundabala inene iyo, teshi ikanyonyoolwe.
Bamumishobo imwi baliloondete abuumbi,
Mwaami Lesa Shinkusu shoonse uli aswebo.
Kamwisa mubone Mwaami Lesa nshaakacita,
Ulamana nkondo mucishi ca panshi coonse.
Lesa ulaamba ayi,
Mwaami Lesa Shinkusu shoonse uli aswebo.
Amukambe mapaka mwebo nobantu bamumishobo yoonse.
Mwaami Lesa wa kwiculu Wiindaawo ulayoosha.
Amubone wakatukomenaako mishobo iinji ya bantu,
Cishi cino ncetwikalaamo ngowakatusalila.
Lesa watanta pacuuna cakwe ca bwaami, bantu kaboolobesha cakusangalala,
Amulumbaishe Lesa munyimbo, amumulumbaishe munyimbo!
Mukwiinga Lesa nguMwaami wa cishi coonse ca panshi.
Lesa ulalela mishobo yoonse ya bantu,
Baleli boonse ba mishobo imwi yoonse balabungana pantu pomwi abantu bakwe Lesa, Lesa wakwe Abulaamu,
Mwaami Lesa ulicite nkusu shikankamika! Ulyeelete kulumbaishikwa abuumbi
Siyoni, kalundu kakwe Lesa kasalalite nkalaamfu cakweebeleka.
Lesa kwiinda mukucanika mukati ka malinga a njiyo,
Bamaami bakalinga kulibungabunga
Sombi kwiibonabo bakakankamana.
Mpomunyaawo boowa bwakabacata akulisukama kunene.
Mwebo nobaLesa, mwakabanyonyoola anga ngamaato aya kuTashishi,
Ncakwiila ceenka ncetwakanyumfwa,
NobaLesa mukati muŊanda yanu,
Ono bweenka liina lyanu mbolipukite,
Kuli kusangalala muKalundu ka Siyoni.
Nobantu bakwe Lesa amushinguluke ndabala ya Siyoni.
Lubumbu lomwi lomwi amuluboneshe,
Ceebo Lesa uyo ngoLesa wesu kwamuyayaya
Amunyumfwe cikani ici noonse nobantu.
boonse basumpukite abatasumpukite,
Mumulomo wangu mulaakuswabo makani abusongo,
Ndaakuteya matwi angu kutushimpi,
Ino inga ndaloondanshi muciindi ca mapensho?
Balo mbantu bacinkite manungo mububoni bwabo
Ncakwiila taaku muntu weenga walilubula mwiine.
Mukwiinga buumi bwa muntu bulicite mweelo unene abuumbi.
akutolelela kunoocili muumi,
Ndushinisho basongo abalo balafwa,
Shuumbwe shabo ngomaandaabo a lyoonse alyoonse,
Muntu taanungilwi buumi kububoni bwakwe buunji.
Ono iyi njenshila ya bantu bacinka manungo muli mbabo beene.
Balibambitwe kuya kumusena wa bafu bweenka mbuli mbelele.
Sombi Lesa nebo ulaakumpulusha kuswa munkusu sha lufu.
Tamweelete kukankamana na muntu wabila.
ceebo aakufwa, shoonse ulaakushishiya.
Nakubi kwaamba ayi muntu wabona ayi ncakwiila walya pacishi ca panshi,
ciboolelo nkulufu uko kwakaya bamashali bakwe bakulukulu.
Anu muntu taanungilwi buumi kububoni bwakwe buunji.
Lesa Shinkusu shoonse, Mwaami Lesa utokwiita cishi coonse.
Bulemu bwakwe Lesa bulabala kuswa muSiyoni,
Lesa wesu utoosa, sombi kuteshi buumwite.
Uleeta liculu acishi ca panshi
Ulamba ayi, “Amubunganye bantu bangu bashomeka kunembo lyangu,
Liculu lyomwi alyomwi lilatondesha patuba kwaamba ayi, Lesa uliluleme.
“Amukutike nobantu bangu ŋambe.
Nshintoomukalalila ceebo ca milambu imwi,
Nakubi boobo nshisuni bacende baswa kushimpati shanu,
Ceebo banyama boonse bamuluundu mbaangu,
Bayuni boonse bamuluundu mbaangu,
“Niyalinga nsala yankola, naakwiinga nshisengi ndimwe cakulya
Sa nebo ndalya nyama ya bacende
Amubenge milambu yakulumba kuli Lesa.
Lyalo mwaakunjita muciindi ca mapensho
Sombi kubamucita shibi Lesa ulaamba ayi,
Mwebo tamusuni kufundwa kuswa kuli ndime
Mulacita na mwacana mwiipi nkweendelanaakwe.
Mulasebensesha milomo yanu kububi,
Mwebo mulisuminite kukalila mukwabanu ayi mumufuuye.
Ishi shintu ndalinga kunoomweebelabo kamushicita.
“Amukutike ono mwebo nomumbikila minsuula,
Mulambu upa bulemu kuli ndime nkunumba,
NobaLesa amunyumfwile nkumbu
Amunsaanshe kulubisha kwangu koonse,
Shilubo shangu shoonse ndishishi,
Ndakabishisha ndimwe, ee, mwebo nweenka,
Nebo ndakalinga mucita shibi kuswabo kukushalwa,
Ndushinisho mwebo mulisuni muntu ushomeka,
Amunkushe shibiibi kwaamba ayi mbe usalalite,
Amunsuminishe nyumfwe ciyobeyobe cakusangalala akukondwa.
Amufutatile shibiibi shangu
NobaLesa, amulenge moyo usalalite muli ndime.
Mutantandaanyi kuswa kumeenso anu,
Amumboosheshe kusangalala kwa lupulusho lwanu,
Lyalo ndaakwiisha milawo yanu kubamucita shibi,
NobaLesa mutandeeki ayi mfwe, sombi amumpulushe.
NoBaami baLesa, amuncaafwe ayi ŋambe,
Teshi milambu imusangalasha mwebo,
Sombi mulambu umusangalasha nobaLesa, nkuba amoyo wakulibombya.
NobaLesa, amucite shibotu kuli Siyoni ceebo ca nkumbu shanu.
Lyalo milambu yeelete ilaakumusangalasha.
Omubile webo, ceebonshi ulalisumpwita pabubi?
Lilaya mukwipila ncito webo nkunooyeeyabo shakunyonyoola bamwi.
Mulakondwa kubisha kwiinda kucita shibotu,
Webo omanempula, ulakondwa kucisa bantu.
Paceebo ceeco, Lesa ulaakunyonyweetabo limwi.
Bantu bacita shiluleme baakubona ayi ici cacitika, balaakuloonda.
“Amubone anooyu ono musankwa ulya utakwe kuyubila muli Lesa.
Sombi nebo ndibo anga ncisamu ca maolifi cishangitwe muŋanda yakwe Lesa.
Ndaakunoomulumba lyoonse pashintu nshemwakacita.
Baluya mumyoyo yabo balaamba ayi, “Taaku Lesa.”
Kwiculu Mwaami Lesa ulalangilisha bantu panshi ayi abone na pali musongo,
Sombi taaku nabi womwi ululeme,
Ono Lesa uleepusha ayi,
Ono bantu abo balaloonda abuumbi,
Ncakwiila inga cabota abuumbi lupulusho lwa bene Isilaeli kuswa kuSiyoni!
NobaLesa amumpulushe kwiinda muliina lyanu.
NobaLesa amunyumfwe mupailo wangu.
Baswamashi bayoosha batoosa mukundwana,
Sombi Lesa ncakwiila ngooncafwa.
NobaLesa bubi abuboolele baabo batooncaya liina.
Lyalo ndaakubenga mulambu wakulyaaba kuli ndimwe.
Ee, ceebo mwampulusha kuswa kumapensho angu oonse,
NobaLesa amunyumfwe mupailo wangu,
Amunkutike akunkumbula.
Shitokwaamba balwani bangu pali ndime shanenga boowa.
Moyo wangu wapenga abuumbi,
Boowa akututuma shili pali ndime.
Nindalinga kucite mapapaminwa anga nimpolobe,
Ee, inga ndoolukila kulaale,
Alimwi inga ndacabaana kulangoola mwakuyuba,
NoBaami baLesa, amufulunganye miyeeyo njebatoopanga
Malumwi amashiku balashinguluka lubumbu lwa ndabala.
Bunyonyooshi bulibo poonse poonse,
Nicalinga cakwaamba ayi mbalwani batoontukana,
Sombi ndiwe oshibinda wangu,
Webo twakalinga kunyumfwana abuumbi.
Balwani bangu abafwe ciindi cabo kacitana kushikila.
Sombi nebo ndapailabo kuMwaami Lesa,
Macolesha, macuunsa amalumwi eene,
Ulampulusha kuswa munkondo njeendwana
Ncakwiila Lesa uyo ucite cuuna ca bwaami kuswabo kukalekale,
Mweensuma wakabukila babye.
Maswi akwe akalinga kukondelesha kwiinda bwaanda,
Amutule nshemulisukama mumaansa a Mwaami Lesa.
Sombi bantu abo basunishi kutila bulowa akubeca,
NobaLesa amunyumfwile nkumbu
Beshikuncaya liina balantandaanya lilaya mukwipila.
Na ndanyumfwa boowa,
Ee, ndanooshoma muli Lesa uyo mwine maswi ngoonumbaisha.
Balwani bangu balapisha lisuba kabapilinganya bukoonko bwangu.
Balabungana akunjubilila.
NobaLesa amubape mulandu pabubi bwabo,
Matongooshi angu amwaalembe,
Lyalo balwani bangu balaakupilukaamo kuboowa,
Ee, Mwaami Lesa mwine maswi ngoonumbaisha.
Ndicinkite manungo muli Lesa cakubula boowa.
NobaLesa, ndaakumupa shoonse nshendakashomesha cakulumbila.
Mukwiinga mwebo mwakapulusha buumi bwangu kuswa kulufu,
Amunyumfwile nkumbu nobaLesa, amunyumfwile nkumbu,
Ndapaila kuli Lesa Shinkusu shoonse,
Ulakumbula kusenga kwangu kuswa kwiculu akumpulusha.
Ndishingulukitwe abalwani
NobaLesa amutondeshe nkusu shanu mwiculu,
Balwani bangu bakanteya bukonde ayi bancaate,
Ono moyo wangu ulicite lushomo nobaLesa.
Ono omoyo wangu libambe!
NoBaami baLesa ndaakumulumbaisha pakati ka mishobo.
Mukwiinga lusuno lwanu lutamaani ndunene cakushika akwiculu,
NobaLesa amutondeshe nkusu shanu mwiculu,
Nobaleli, sa bupingushi bwanu buliluleme?
Sobwe. Mumyoyo yanu mulayeeyabo bubi mbomukonsha kucita,
Anu bamucita shibi balalubabo kabacimititwe.
Balicite buyoka anga mbwa nsoka iine.
Taanyumfwi liswi lya muntu shimampelampela
NoBaami baLesa amutyoloole meeno mumilomo yabo.
Abashiminganebo anga ngamaanshi ainda kaaya mumulonga.
Ababebo anga ninkumbakumba iya cisunguluka pakweenda,
Lesa aabalobye cakufwambaana bweenka bushimika mulilo wa mabuba,
Baluleme balaakusangalala na bakabone bamucita shibi kababooshelwa cishole.
Lyalo bantu balaakwaamba ayi, “Anu ncakwiila nkocili cilambu ca baluleme.
NobaLesa bangu, amumfuune kuswa kubalwani bangu.
Amumfuune kubamucita shibi aba.
Amubone batoolindilila kuncaya.
Kutaaku acilubo ncendakacita batoopilingana akunoolumbila kulwana.
NoBaami baLesa Beshinkusu shoonse, baLesa ba bene Isilaeli.
Balesa macolesha kabesa cibuluma anga mbakabwa,
Amunyumfwe shitooswa mumilomo yabo,
Sombi mwebo noBaami baLesa mulabaseka,
Mwebo nomumpa nkusu, meenso angu ali pali ndimwe,
Lesa ulinsuni, aboobo ulaakuntanjilila.
Mutabacaayi noBaami baLesa, noliyawo lyesu,
Abacatwe mukulisumpula kwabo
amubanyonyoole mubukali bwanu.
Balwani bangu balesa macolesha kabesa cibuluma anga mbakabwa,
Baleengaila kuyandoola cakulya.
Sombi nebo ndanokwiimba nkusu shanu.
Ndanoomulumbaisha mwebo nonkusu shangu,
NobaLesa ncakwiila mwebo mwatukaka,
Mwatenkaanya inshi kucitentanshi, akwiipasoola.
Bantu banu mwabalengesha kwiinda muciindi ciyumu.
Nakubi boobo abo bamulemeka mwabeemikila mbembela,
Amutulengeshe kukoma kwiinda munkusu shanu,
Ono Lesa waamba kuswa kuŋanda yakwe isalalite ayi,
Gilyadi ngwaangu alakwe Manase ngwaangu.
Moabu njembale yangu yakusambilaamo,
Anu ngani eshi aye anshishe kundabala icite lubumbu luyumu?
Taaku abamwi sobwe, ndimwe nweenka nomwatukaka,
Amutucaafwe ono kulwana balwani besu,
Na mwebo nobaLesa kamuli andiswe tulaakukoma.
NobaLesa amunyumfwe kulila kwangu.
Ncakwiila kuno kulaale akumisheesu ntoolila kuli ndimwe,
Ceebo mwebo ndimwe ciyubilo cangu.
Amunsuminishe kwikala mumusena wanu usalalite kwabuumi bwangu boonse.
NobaLesa mwakanyumfwa nshendakashomesha cakulumbila,
Amufushishe mwaami nshiiku sha buumi bwakwe!
Kaalelabo lyoonse pameenso anu nobaLesa.
Aboobo lyoonse ndaakunoolumbaisha liina lyanu,
Moyo wangu ulababo tontolo kulangila kuli Lesa,
Lakwe eenka ngomwaandami wangu alimwi ndolupulusho lwangu.
Ino nciindi cilaamfu buyani kamuuma muntu cakumucisa?
Ncemupingitebo nkumukusha mubulemu bwakwe.
Omoyo wangu umunabo tontolo mukushoma kuli Lesa,
Lakwe eenka ngomwaandami wangu alimwi ndolupulusho lwangu.
Lupulusho lwangu abulemu shilaswa kuli Lesa,
Mwebo nobantu amucinke manungo muli nguwe ciindi coonse,
Bakandu mboobubo anga ngumuuwo,
Mutanooyeeya ayi kukonga kulacafwa,
NobaLesa mwakaambabo linkanda lyomwi,
Cimwi ncakwaamba ayi noBaami baLesa mulicite lusuno.
NobaLesa, mwebo muli baLesa bangu.
Ntookumbwa kumubonaawo mumusena wanu usalalite,
Ceebo cakwaamba ayi lusuno lwanu lutamaani luleenda buumi kubota,
Ndanoomulumbaisha lyoonse mubuumi bwangu.
Moyo wangu ulaakukuta bweenka bukuta uli pakusekelela
Ndingona mubulo bwangu mulesa mumiyeeyo yangu,
Mukwiinga mwebo kuswabo kalekale ndimwe muncafwa,
Ceebo ndakakatila kuli ndimwe,
Sombi abo basuni kunyonyoola buumi bwangu,
Balaakufwa kumipeeni munkondo,
Lakwe mwaami ulaakusangalala muli Lesa.
Amukutike liswi lyangu nobaLesa, nebo ndi mumapensho.
Amunshiise kubamucita shibi abo bampinga,
Bantu abo balanona milaka yabo anga njimipeeni,
Balayubilila akuwaala mifwi bantu batacite mulandu.
Balayuminishanya mumiyeeyo ibiibi.
Balapinga kucita miyeeyo italuleme.
Ono Lesa ulaakubayasa mifwi yakwe.
Ulaakubanyonyoola ceebo ca maswi abo abiibi.
Lyalo bantu boonse balaakuloonda.
Anu baluleme abasangalale muMwaami Lesa
NobaLesa, cililuleme kumulumbaisha muSiyoni,
Mwebo ndimwe mukumbula mipailo.
Shibiibi shesu ndishitukoma
Balicite coolwe abo mbomwakasala,
Mwebo mulatukumbula kwiinda mukucita shaankamiko sha bululami,
Mwebo mwakabonesha nkusu shanu pakulenga tulundu,
Muloomusha ciwuutishi ca lweenge
Abo bekala kweela cishi ca panshi
Mulalama cishi kwiinda mukucipa mfula,
Mulalosha mfula iinji mumyuunda,
Pakumana mwaaka kulatebulwa shakulya shiinji.
Mumafulo muliswitebo shifubwa.
Luundu loonse luliswitebo mbelele,
Nobantu noonse, amulumbaishe Lesa akoolobesha cakusangalala
Amwiimbe nyimbo shisumpula liina lyakwe lya bulemu.
Amwaambile Lesa ayi, “Shintu nshemucita shilakankamika abuumbi.
Nsengwe yoonse ilalambila ndimwe,
Nobantu, kamwisa mubone Lesa ncaakacita,
Wakaalula lweenge lwaba inshi iyumu.
Unanoolela lyoonse alyoonse munkusu shakwe.
Amulumbaishe Lesa wesu nobantu ba mishobo yoonse.
Watulama ayi tutafwi
NobaLesa mwakatusunka.
Mwakatuleka twawita mukoose.
Mwakaleka balwani besu kutulyatilila.
Aboobo ndaakuleta milambu yakutenta kuŊanda yanu.
Ncakwiila shoonse shakaswa mumulomo wangu
Ndaakubenga milambu yakutenta kuli ndimwe.
Kamwisa mukutike noonse nomulemeka Lesa,
Ndakamulilila ayi ancaafwe,
Nindalinga kucikondwa shibiibi mumoyo wangu,
Ono Lesa ndushinisho wankutika,
Aalumbaishikwe Lesa
NobaLesa amube aluse pali ndiswe akutupa coolwe.
kwaamba ayi bamucishi ca panshi coonse beshibe kuyanda kwanu,
Bantu boonse abamulumbaishe nobaLesa,
Mishobo yoonse aikondwe akwiimba ceebo cakusangalala
Bantu boonse abamulumbaishe nobaLesa,
Lesa, Lesa wesu watupa coolwe,
Lesa watupa coolwe,
Ono Lesa ulanyamuka akupalanganya balwani bakwe.
Bweenka bwiishi mbobuya amuuwo,
Sombi balo baluleme abasangalale.
Amwiimbile Lesa, mwiimbe nyimbo shakulumbaisha liina lyakwe.
Ngumushali ulama bana banshiwa alimwi wiimikanina bamukalubinje.
Abo batacite bamuŋanda,
NobaLesa ndimwakatanjilila bantu banu
cishi ca panshi cakatenkaana
NobaLesa mwakalosha mfula iinji abuumbi.
Lyalo bantu banu bakacana amusena wakwikalaamo muli ncico.
Mwaami Lesa wakapa mulawo.
“Bamaami amakoto abo a bashilumamba bacica!”
nkokwaamba ayi mpolobe shinanikitwe silifa,
Lesa Shinkusu shoonse ndyaakapalanganya bamaami mucishi ico,
OKalundu ka Bashani, kalundu kacite bulemu.
Ceebonshi okalundu kacite nsonga shiinji,
Mwaami Lesa wakashika kumusena wakwe usalalite kuswa kuSinayi.
Ndimwakatanta kalundu
Aalumbaishikwe Mwaami Lesa mupulushi wesu.
Lesa wesu, nguLesa upulusha,
Ncakwiila Lesa ulaakupwayoola mitwi ya balwani bakwe,
Mwaami Lesa wakaamba ayi,
kwaamba ayi mukepishe shimpanta shanu mubulowa bwa balwani banu,
NobaLesa amubone likoto lya bantu banu lyaboneka.
Bali kunembo mbeshikwiimba, pesule mbeshikulisha tulumbu ashimwi.
Aalumbaishikwe Lesa mulibungano linene.
Amubone mukowa uniini wa bene Benjameni ngootoobatanjilila.
NobaLesa, amwiite nkusu shanu.
Ceebo ca Ŋanda yanu isalalite ili kuJelusalemu,
Amukalalile Ijipiti, ulya munyama wamuluundu ukala mumatete.
KuIjipiti kulaakuswa beshikwiimikanina beendeleshi,
Amwiimbile Lesa nomalelo a pacishi ca panshi.
Amumwiimbile uyo weendela muliculu likulukulu.
Amwaambilishe nkusu shicite Lesa,
Lesa uyu, ee, Lesa wa bene Isilaeli
NobaLesa, amumpulushe!
Ntooya cipila mumatipa aanji,
Kwiita ayi ncafwikwe kwandemya abuumbi,
Abo bampatitebo kutaaku ncendakacita mbaanji kwiinda misusu yangu.
NobaLesa, buluya bwangu buli patuba kuli ndimwe,
Mutansuminishi kulensha nsoni abo bacinkite manungo muli ndimwe,
Nceebo cakulambila ndimwe nceentukaninwa,
Pakati ka bakwesu ndaba anga ngumweensu,
Lusuno lwangu lwa ŋanda yanu nobaLesa, lulancata kumoyo.
Ndindakalibombya kwiinda mukulikasha kulya,
Ndindakaalula masaka kuba shakufwala shangu sha buumba,
Ndime ndaba mubandi wa batooya ceenda mumikwakwa,
Nakubi boobo nebo ndanoopaila kuli ndimwe noBaami baLesa.
Amumpulushe kwaamba ayi ntepili mumatipa.
Mutasuminishi maanshi aanji ayi antolelele mulweenge lulaamfu,
NoBaami baLesa amukumbule kusenga kwangu
Mutamfutatili nemusebenshi wanu.
Amusene pafwaafwi anebo akumpulusha.
Mwebo mulishi mboontukanwa,
Matushi apensha moyo wangu abuumbi
Ndindakafwa nsala, bakampa shilula,
Amulengeshe kusekelela kwabo kubaletela kunyonyooka.
Amubalengeshe kupofola!
Amubatondeshe bukali bwanu.
Misumba yabo aicaale matongo.
ceebo balapensha baabo mbomwakapa mulandu,
Ono milandu yabo muyiilinkanye,
Meena abo akakushikwe mulibuku lya boomi.
Nebo ndi mukutongela kunene abuumba.
Ndaakwiimba lwiimbo lwakulumbaisha liina lyakwe Lesa.
Ici cilaakusangalasha Mwaami Lesa kwiinda kubenga musune,
Baakubona bobulya abo balyatililwa, balaakusangalala.
Mwaami Lesa ulakutika kusenga kwa baabo bapengete,
Liculu acishi ca panshi ashilumbaishe Lesa,
Lesa ulaakupulusha Siyoni,
Bamulunyungu ba bantu bakwe mbweshi bakacipyaane,
NoBaami baLesa amumfuune!
Bafwima buumi bwangu abakakomwe cilensha nsoni akupilinganishikwa maano.
Boonse abo banenga buluya akuseka
Sombi abo balambila ndimwe abasangalale akukondwa muli ndimwe.
Nebo pano taaku amboombete,
NoBaami baLesa ndayuba muli ndimwe.
Ceebo ca bululami bwanu amumfuune akumpulusha.
Amube mwaandami wakuyubaako,
NobaLesa amumfuune kubamucita shibi.
Kulangila kwangu kuli muli ndimwe noBaami baLesa bangu Beshinkusu shoonse.
Kuswa kukushalwa kwangu ndishomete muli ndimwe.
Bantu baanji balakankamana pabuumi bwangu,
Mumulomo wangu muliswitebo shakumulumbaisha.
Mutankaki bulya mbondacembela.
Bulya balwani bangu batooyanda kuncaya.
Balaamba ayi, “Lesa wamufutatila,
NobaLesa bangu, mutabi kulaale anebo.
Abo basuni kuncaya abalobelele munsoni shabo.
Sombi nebo kulangila kwangu kunanooli muli ndimwe lyoonse.
Ndanooshimika shabululami bwanu
NobaLesa Beshinkusu shoonse ndanoolumbaisha nkusu shanu.
NobaLesa mwakalinga kunjiisha kuswabo kubucikula bwangu.
Ono bulya mbondacembela, amumutwi mbomwatuba kumfwi,
Bululami bwanu nobaLesa bulashika akwiculu.
Mwakatuma makatasho amapensho pali ndime.
Mulaakufusha bulemu bwangu,
Ndaakumulumbaisha akalumbu
Mulomo wangu ulaakoolobesha cakusangalala,
Ndaakunokwaamba shabululami bwanu cakupisha lisuba,
NobaLesa, amulengeshe mwaami koombolosha cabululami.
Lyalo akalele bantu banu cakutanyengelela,
Cishi ca tulundu ici aciletele bantu banu lusumpuko.
Mwaami wanu aakoomboloshe bakandu cakutanyengelela.
Ndaseenga kwaamba ayi mwaami abamulunyungu lwakwe banoolelabo,
Mwaami uyo aakabe anga nimfula itoolokela mumyuunda,
Bululami bulaakukula kwabuumi bwakwe boonse,
Cishi cakwe acikaswe kulweenge lomwi tibili akulweenge lumwi.
Bantu ba muluyanga balaakufukama kunembo lyakwe,
Bamaami bene Sipeeni aba kunsumbu abakamuletele shipo,
Bamaami boonse balaakufukama kunembo lyakwe.
Ceebo ulafuna bakandu na bamulilila,
Abo balefukite abakandu ulaakubanyumfwila nkumbu,
Ulabapulusha kuswa kubantu babalyatilila akubaabo bakali.
Kaabukila buumi lyoonse!
Amukabe shili anga ngamaila shiinji mucishi cakwe coonse.
Liina lya mwaami alikakalilile,
Aalumbaishikwe Mwaami Lesa, Lesa wa bene Isilaeli!
Alilumbaishikwe lyoonse alyoonse liina lyakwe lya bulemu.
Apa mpopeela mipailo yakwe Defedi mwanaakwe Jese.
Ncakwiila Lesa ngumubotu kubene Isilaeli,
Nebo pakacaalabo paniini kuwa mukucileka kushoma.
mukwiinga ndakakumbwa camunyono kubalisumpula.
Balo abo tabaciiswi, sobwe.
Tabacite mapensho aanji mbuli bamwi,
Balafwala kulisumpula anga mbulungu bwa munshingo,
Mumyoyo yabo mulaswa shibiibi,
Balaseka bantu bamwi akwaamba shintu shibiibi.
Balaamba shintu shibiibi kuli Lesa kwiculu,
Paceebo ceeco bantu bakwe Lesa balasandukila kuli mbabo,
Balaamba ayi, “Ino Lesa inga weshiba buyani?
Amubone bantu babiibi mbobabete.
Nebo ndabamba moyo wangu ayi unoosalalite,
mukwiinga ndacana mapensho lyoonsebo.
Nindakaamba ayi, “Ndaakwaamba bwakaamba bamucita shibi abo,”
Ndindakeelesha kunyumfwisha shintu ishi,
kushikila ndindakenjila mumusena usalalite wakwe Lesa.
Ncakwiila bamucita shibi mwebo mulaakubatola pabuteshi.
Balaakunyonyoolwa cakufwambaana,
Bweenka bulubwa ciloto na muntu wabuka macuunsa,
Ndindakapenga amiyeeyo,
ndakalinga muluya utanyumfwi,
Nakubi boobo ndaba amwebo lyoonsebo.
Mulantanjilila amilasho yanu nobeene,
Ino ngani ngoonshi kwiculu kwiinda ndimwe?
Mubili abuumi bwangu shilaakumana.
Abo boonse bali kulaale amwebo balaakuloba,
Sombi nebo ndikondetwe kuba pafwaafwi aLesa.
Mwebo nobaLesa, nciinshi ncemwatufutatilila kwaciindi cilaamfu bobulya?
Amwiibaluke bantu banu,
Amwise mubone matongo aya.
Balwani banu bakoolobesha cakusangalala muŊanda yanu.
Bakalinga kuboneka anga mbantu bacite tweembe
Batimboola mapulanga oonse a kulubumbu.
Bakanyonyoola Ŋanda yanu akwiitenta.
Bakalyamboosha mumyoyo yabo ayi,
Shaankamiko shoonse shamana.
NobaLesa, citooba ciindi cilaamfu buyani balwani banu kabamuseka?
Nciinshi ncemwakakila kutucafwa alyaansa lyanu lyalulyo?
NobaLesa, muli baami besu kuswa kalekale,
Ndimwe mwakapansaanya maanshi amulweenge ankusu shanu,
Ndimwe mwakapwaya mitwi yakwe shinshimwe
Ndimwe mwakacalula tuntupu atulonga,
Ndimwe mwakalenga malumwi amashiku
Ndimwe mwakabika manyinsa pacishi ca panshi,
NoBaami baLesa amwiibaluke balwani banu mbobakamuseka,
Mutaabi bantu banu balefukite kubalwani babo beshilunkutwe.
Kamwiibaluka cipangano canu ncemwakatupa,
Mutasuminishi bantu abo balyatililwa kulenshekwa nsoni.
NobaLesa, amunyamuke muliimikanine pamakani anu.
Mutaluubi balwani banu mboboolooma cabukali.
NobaLesa, tulamulumba abuumbi.
Mwakaamba ayi, “Ndakasala kale ciindi ceelete,
Paciindi cishi ca panshi ndicitenkaana,
Ndaambila bantu beshikulisumpula ayi, ‘Mutanoolisumpula!’
Mutalisumpuli pankusu shanu kuli Lesa.
Koombolosha takuswi kwicwe nabi kumbo,
Sombi nguLesa woombolosha,
Mulyaansa lya Mwaami Lesa muli nkomeshi.
Sombi nebo ndaakunokwaamba shapali Lesa lyoonsebo.
Nkusu sha bamucita shibi ulaakushikoma.
Lesa ulishibikitwe mucishi ca Juda,
Ŋanda yakwe ili muJelusalemu,
Nkomunya uko wakatyoloola mifwi inyaka mulilo,
Mwebo nobaLesa, mulicite bulemu ankusu shiinji!
Bashilumamba babo bakali mwakababwesela nshebakasaala,
Ndimwakabakalalila nobaLesa bakwe Jakobo,
Mwebo nobaLesa mulayoosha abuumbi.
Mwakaambilisha boomboloshi bwanu kuswa kwiculu.
ndimwakanyamuka ayi moomboloshe bantu.
Ncakwiila bukali bwanu kubabiibi bulamuletela bulemu.
Amupe Mwaami Lesa, Lesa wanu isho nshemwakamushomesha cakulumbila.
Lakwe ulamana kulisumpula kwa bamaami,
Ndakalilila kuli Lesa ayi ancaafwe.
Ndindakalinga mumapensho ndakapaila kuMwaami Lesa.
Ndinjeya Lesa ndapenga mumoyo wangu,
Wakanengesha kuba acilabila.
Ndakayeeya nshiku shakeenda.
Ndakatola ciindi kuyeeya mashiku.
“Sa Mwaami Lesa watufutatililabo limwi?
Sa lusuno lwakwe lutamaani pali ndiswe lwaitabo limwi?
Sa Lesa waluba kutufwita nkumbu?
Lyalo ndakayeeya ayi, “Cancisa kumoyo ncakwaamba ayi,
Mwaami Lesa ndaakwiingashila milimo yanu ya nkusu.
Ndaakuyeeya pashintu shoonse nshemwakacita,
NobaLesa, nshila shanu shilisalalite.
Ndimwe nobaLesa nomucita shaankamiko,
Mwakafuna bantu alyaansa lyanu lya nkusu,
Maanshi ndyaakamubona nobaLesa,
Makumbi akalosha maanshi,
Cilulumo canu cakanyumfwika mukapupuulwa,
Nshila yanu yakeenda mumaanshi,
Mwakatanjilila bantu banu anga nditanga lya mbelele,
Nobantu bangu, amunyumfwe kwiisha kwangu.
Ndaakumulwiita shikoshanyo.
shintu isho nshetwakanyumfwa akubona,
Teshi tukashishiseewo kubana besu.
Wakapa milasho kubamuluyungu lwakwe Jakobo.
Munshila iyo lishalane litoosa alyalo likeeye,
Aboobo balaakucinka manungo muli Lesa,
Teshi bakabe anga mbamashali babo bakulukulu,
Bene Efuleemu nabi bakalinga kupakete mata amifwi,
Tabakwe kulama cipangano cakwe Lesa,
Bakaluba shoonse nshaakabacitila,
Wacita shaankamiko mumeenso a bamashali babo bakulukulu,
Wakapansaanya lweenge akubasubusha,
Malumwi wakalinga kubatanjilila alikumbi,
Wakapwaya myaandami muluyanga,
Wakalengesha tulonga kuswa mumyaansha ya mwaandami,
Sombi bakatolelela kubishisha Lesa,
Bakasunka Lesa cakashanga,
Bakalyamboosha kuli Lesa ayi,
Ndyaakooma pamwaandami maanshi akaswa,
Lesa ndyaakabanyumfwa, wakakalala abuumbi.
Shakacitika mukwiinga tabakwe kumushoma
Sombi lakwe wakapa mulasho kuliculu,
Wakalosha mana ayi bantu balye,
Bantu bakalya shinkwa wa baanjelo.
Wakalengesha muuwo wa kwicwe kupuupa,
Wakalosha nyama anga ndusuko,
Wakalengesha bayuni abo kwisa pamisumba yabo,
Ncakwiila bantu abo bakalya cakulilemena,
Kabatana kushimana kulya isho nshebakayewa,
Lesa wakabakalalila abuumbi
Nakubi kwaamba ayi shoonse ishi shakacitika, bantu bakatolelela kubisha.
Lyalo wakabatimbwita nshiku sha buumi bwabo cakubula mpindu.
Ono kulilabo na wacaya bamwi,
Bakeebaluka ayi Lesa nguMwaandami wabo,
Sombi balo bakalinga kumulambilabo pamilomo,
Tebakalinga kushomeka kuli nguwe,
Nakubi boobo lakwe wakalinga kubanyumfwila nkumbu,
Lakwe Lesa wakayeeya ayi mbantubo abo,
Ndibakalinga muluyanga liinji liinji bakalinga kumubukila.
Lyobilo lyobilo bakalinga kusunka Lesa,
Bakaluba nkusu shakwe mboshibete
Bakaluba shaankamiko isho Lesa nshaakababonesha mucishi ca Ijipiti,
Wakasandula maanshi a mumilonga ya Ijipiti kuba bulowa.
Wakabatumina baloonshi baanji abuumbi ayi banoobapensha,
Lesa wakatuma nsoshi ayi shilye shishango shabo.
Wakanyonyoola minyansa yabo amfuula ya mabwe.
Alimwi wakacaya ŋombe shabo amfuula ya mabwe,
Lesa wakabatondesha bukali buyoosha,
Taakwe kucata bukali bwakwe.
Wakacaya baana bakwiiya boonse ba bene Ijipiti.
Lyalo wakakusha bantu bakwe anga ngumweembeshi,
Wakabatanjilila kabotu cakwaamba ayi boowa bwakamana,
Wakabashisha kumanyinsa a cishi cakwe cisalalite.
Wakatandaanya mishobo imwi kunembo lyabo.
Sombi bantu bakasunka Lesa,
Tebakalinga kushomeka mbuli bamashali babo bakulukulu.
Bakakalasha Lesa ceebo ca misena yakulambililaamo balesa ba baswamashi.
Ono Lesa ndyaakabona shintu ishi shoonse wakakalala abuumbi.
Wakashiya tente yakwe kuShilo,
Lyalo wakasuminisha balwani babo kwaamba ayi babwese Libokoshi lya Cipangano cakwe
Wakaaba bantu bakwe kwaamba ayi bacaikwe amipeeni.
Boonse basankwa bacikula bwangu bakamana kumipeeni,
Bapailishi babo bakabacaya amipeeni,
Lyalo Lesa wakabuka anga ngumuntu walinga kulete,
Wakatandaanya balwani bakwe.
Wakakaka bamulunyungu lwakwe Josefu,
Sombi wakasala mukowa wa bene Juda,
Wakayaka Ŋanda yakwe isalalite, mbuli tulundu tulaamfu,
Wakasala Defedi musebenshi wakwe.
Wakamubwesa nkwaakalinga kweembela mbelele
Lyalo Defedi wakabeembela ca moyo womwi,
NobaLesa, baswamashi batulwana mucishi canu,
Baaba mibili ya basebenshi banu kumakubi,
Batila bulowa anga ngamaanshi kushinguluka Jelusalemu,
Mishobo itushingulukite yatusebaanya cakumaninina.
NoBaami baLesa, sa munanookalalitebo kwalyoonse alyoonse?
Amukalalile mishobo iyo itamulambili,
Ceebo bakalobya bamulunyungu lwakwe Jakobo.
Mutatupi milandu ceebo ca shibiibi shakacita bamashali besu bakulukulu.
NobaLesa nobapulushi besu, amutucaafwe
Ceebonshi mishobo imwi ilyeelete kwaamba ayi,
Amunyumfwe kutongela kwa bantu bali muntolongo.
Amuboosheshe mishobo imwi shishole mankanda osanwe aobilo,
Lyalo swebo sobana banu sombelele sha mulitanga lyanu
Amutukutike noBeembeshi ba bene Isilaeli,
amuliyubulule kumukowa wakwe Efuleemu, Benjameni awakwe Manase.
NobaLesa, amutuboosheshe bwikaalo bwesu butaanshi!
NoBaami baLesa Beshinkusu shoonse,
Buumba caba ncecakulya ncemubapa,
Mwakasuminisha batushingulukite kulwanina cishi cesu.
NobaLesa Beshinkusu shoonse, amutuboosheshe bwikaalo bwesu butaanshi!
Mwakatumuna bene Isilaeli mucishi ca Ijipiti anga ngumunyansa.
Mwakabotesha musena wabo kwaamba ayi bamene miyanda.
Bene Isilaeli bakafula akumwaika kuya mukushika akutulundu.
Bakapansa kuswa kuMediteleniyani,
Ino nceeboonshi ncemwamwaila malinga abo
Bakunsengwe banyonyoola cishi cabo.
NobaLesa Beshinkusu, amusanduluke akulanga kuli ndiswe.
Kamwisa mupulushe bantu aba mbomwakaleta mucishi cino.
Balwani babo bamana babanyonyoola,
Amubambe akulama bantu abo mbomwakasala,
Lyalo teshi tukamufutatilewo tubili.
NoBaami baLesa Beshinkusu shoonse, amutuboosheshe bwikaalo bwesu butaanshi!
Amwiimbe cakusangalala kuli Lesa shinkusu wesu,
Amutalike lwiimbo akulisha misebe,
Amulishe lupeenga lwa lwiica lwa mbelele isankwa,
Uyu ngomulawo wa bene Isilaeli,
Wakapa mulasho uyu kubene Isilaeli
“Ndime ndamutula mikuli kuswa pashifushi shanu.
Ndimwakalinga mumapensho mwakandilila, lyalo ndakamufuna.
Ono amunyumfwe, nobantu bangu, nshentoomucenjesha.
Mutakabi alesa umwi pakati kanu.
Ndime Mwaami Lesa, Lesa wanu nendakamukusha mucishi ca Ijipiti.
“Sombi bantu bangu tabakwe kunkutika.
Lyalo ndakabaleka acimpamya cabo.
Nobantu bangu, nimwankutika,
naakwiinga ndakooma balwani banu cakufwambaana
Uyo woonse umpatite inga wafukama caboowa pameenso angu.
Sombi mwebo inga ndamulisha shinkwa ubotu abuumbi.
Lesa ngooendelesha nkuta yakwe ya kwiculu.
“Ino mulaakucileka lili kwiimikanina bataluleme
Amwiimikanine bakandu abana banshiwa,
Amufune bakandu abataaku mbobabete.
“Taaku ncemwishi alimwi tamucite lushibo.
“Ndakaamba ayi, ‘Muli balesa,
Sombi mulaakufwa anga mbantubo,
Amunyamuke nobaLesa, amoomboloshe cishi ca panshi.
NobaLesa, mutakutumanibo,
Amubone balwani banu mbobamubukila.
Batoopangana miyeeyo ya bushishi ayi balwane bantu banu.
Batokwaamba ayi, “Tunyonyoole mushobo wabo,
Balasuminishanya pamuyeeyo wabo
Balwani abo mbene Edomu, bene Ishimaeli,
bene Gebali, bene Amoni, bene Amaleki,
Bene Asilya abalo balabaako lubasu
Amubacite mbomwakacita bene Midyani,
Bamaami abo mwakabalobya muEndoli,
Bantu babo balemekwa amubacite anga nguOlebu aSeeba.
abo bakaamba ayi, “Atubwese cishi,
NobaLesa, amubalengeshe kuba anga ndusuko,
Bweenka mulilo mbootenta luundu,
mbweeke ubo amubatandaanye acipuupu canu cinene,
NoBaami baLesa, amubalengeshe kufwa nsoni,
Ncakwiila amulenshe nsoni akufulungana.
Abeshibe ayi ndimwe nomucite liina lya Mwaami Lesa,
NoBaami baLesa Beshinkusu shoonse
Moyo wangu ulisuni kushikaamo umo!
Tuntiinga atwalo twapanga shinswa sha ntuto.
Balicite coolwe abo bekala muŊanda yanu,
Balicite coolwe abo bapekwa nkusu kuswa kuli ndimwe,
Pakwiinda mucinyika ciyumu ca Baka
Nkusu shabo shilaya cifulilaako ndibaya ceenda,
Amunyumfwe mupailo wangu noBaami baLesa Beshinkusu shoonse.
Amubone liyawo lyesu, nobaLesa.
Kwikala bushiku bomwi muŊanda yanu,
NoBaami baLesa muli anga ndisuba alimwi anga ndiyawo lyesu.
NoBaami baLesa Beshinkusu shoonse,
NoBaami baLesa, mwakapa coolwe cishi canu,
Mwakalekelela milandu ya bantu banu,
Mwakashisa bukali bwanu boonse
NobaLesa Bapulushi besu, amutubooshele bwikaalo bwesu butaanshi.
Sa munanookalalitebo kwalyoonse alyoonse?
Sa teshi mukatubooshele bwikaalo bwesu butaanshi
NoBaami baLesa, amutuboneshe lusuno lwanu lutamaani,
Ndaakukutika kusheesho Mwaami Lesa nsheshi akaambe.
Ncakwiila Lesa ulilibambite kupulusha bantu bamulemeka,
Lusuno akushomeka shilakumana,
Kushomeka kwa bantu kulaboneka pacishi ca panshi,
Mwaami Lesa ulaakutupa shintu shibotu.
Bululami bulaakutanjila kunembo lya Mwaami Lesa,
NoBaami baLesa, amuteye kutwi akunkumbula,
Amulame buumi bwangu mukwiinga ndashomeka kuli ndimwe.
Amunyumfwileko nkumbu noBaami baLesa,
Amulete kusangalala kuli ndime nemusebenshi wanu
NoBaami baLesa, mulicite nkumbu alimwi mulatulekelela.
Amunyumfwe kusenga kwangu noBaami baLesa,
Na ndaba mumapensho ndalilila kuli ndimwe,
NoBaami baLesa, taaku uli mbuli ndimwe pakati ka balesa bamwi boonse.
NoBaami baLesa, mishobo yoonse njemwakalenga ilaakwisa mukumufukamina,
Mukwiinga mulicite nkusu alimwi mulacita shikankamika.
NoBaami baLesa amunjiishe mboonjelete kweenda,
NoBaami baLesa nobaLesa bangu,
Lusuno lwanu lutamaani ndunene.
Bantu beshikulisumpula batoondwana nobaLesa.
Sombi mwebo nobaLesa, muliswite nkumbu aluse,
Amunangilishe akunyumfwila nkumbu.
Amuntondeshe cishibisho ca bubotu bwanu,
Mwaami Lesa wakayaka ndabala yakwe inene pakalundu kasalalite,
alimwi ndabala inene ya Siyoni ulisunishi kwiinda musena umwi uli woonse muIsilaeli.
Ondabala yakwe Lesa, nyumfwa shakukulumbaisha isho shitokwambwa pali ndiwe.
Lesa ulaamba ayi,
Ono pandabala ya Siyoni cilaakwaambwa ayi,
Mwaami Lesa ulaakulemba mulibuku lya meena a mishobo ayi,
Pakushana balaakunokwiimba ayi,
NoBaami baLesa noBapulushi besu,
Amunyumfwe mupailo wangu,
Buumi bwangu bwesula mapensho,
Nebo ndi anga mbamwi boonse bali pafwaafwi kufwa,
Ndalekelwa pakati ka bafu,
Mwakambika panshi peene mucuumbwe,
Bukali bwanu bwawita pali ndime,
Mwalengesha beensuma kunsuula,
NoBaami baLesa, meenso angu ashimba ceebo ca buumba.
Sa mulacita shaankamiko kubafu?
Sa lusuno lwanu lutamaani lulaambwa amucuumbwe?
Sa shaankamiko shanu shilaboneka kumusena wa munshinshe?
NoBaami baLesa, nebo ntoolilila lucafwo kuswa kuli ndimwe.
NoBaami baLesa, ceebonshi mulankaka
Kuswa kubwanike bwangu ndapenshekwa akuba pafwaafwi alufu.
Bukali bwanu bwantyoloola cakwaana.
Shiyoosha shilanshinguluka anga ngamaaba lilaya mukwipila,
Mwantalamushisha beensuma abamakwesu.
NoBaami baLesa, lyoonse ndaakwiimba lusuno lwanu lutamaani,
Ndaakwaamba ayi lusuno lwanu ndwalyoonse alyoonse,
Mwebo mwakaamba ayi,
‘Bwaami bulaakwikalilila pabamulunyungu lwako.
NoBaami baLesa, bakwiculu balalumbaisha shaankamiko isho nshemucita,
Taaku uli mwiculu weenga weelana amwebo noBaami baLesa,
NobaLesa mulaloondwa abuumbi munkuta ya basalalite.
NoBaami baLesa Beshinkusu shoonse, anu ngani uli anga ndimwe?
Ndimwe mweendelesha lweenge luyoosha,
Mwakalyatoola Laabu, shinshimwe wa mumaanshi ulya, bweenka bucitwa muntu utoofwa.
Liculu ndyanu ainshi ayalo njanu.
Ndimwe mwakalenga kumalenge akumatwa.
Mukono wanu ngwa nkusu, ee, lyaansa lyanu ndiyumu.
Bululami akoombolosha kwakutanyengelela shili anga ndwiimbi lwa cuuna ca bwaami bwanu.
Balicite coolwe abo bamulambila munyimbo.
Balasangalala muliina lyanu bushiku boonse.
Ndimwe mutupa bulemu ankusu,
NoBaami baLesa liyawo lyesu lilaswa kuli ndimwe.
Kalekale mwakaamba mucili anga nciloto kubantu banu bashomeka ayi,
Ndabika Defedi musebenshi wangu pabwaami.
Lyaansa lyangu linanoomucafwa.
Taaku mulwani wakwe weshi akamukoome.
Ndaakunyonyoola balwani bakwe pameenso akwe.
Ndaakunoomusuni cakushomeka.
Ndaakumulengesha kwaamba ayi alele cishi coonse
Ulaakuŋambila ayi, ‘Ndimwe Bata,
Anebo ndaakumucita ayi abe mwanaangu mutaanshi,
Ndaakunoocita kweelana akushomesha kwangu lyoonse.
Bwaami bulaakwikalilila pabamulunyungu lwako.
“Sombi na bana bakwe bakakake milawo yangu
na bakakake nshila shangu
ndaakubapa mulandu akuboomisha nkoli ceebo ca shibiibi shabo.
Sombi teshi nkakusheko moyo kuli Defedi,
Teshi nkapwayewo cipangano cangu,
“Ntooshomesha cakulumbila ceebo ca liina lyangu lisalalite
Lunyungu lwakwe lulanooliikobo kwalyoonse alyoonse.
Cilaakuba camuyayaya bweenka mbuli mweenshi,
Ono mwaami Defedi mwamukaka akumufutatila.
Mwakaka cipangano canu ncemwakapanga amusebenshi wanu.
Mwapwayoola muumbu shoonse sha ndabala yakwe,
Boonse bantu batokwiinda bamusaala shintu shakwe.
Bantu bamupatite mwabapa nkusu shakumukoma.
Mwalengesha mupeeni wakwe kubula ncito
Mwamunyaya nkooli yakwe ya bwaami,
Mwamulengesha kucembela bwangu,
NoBaami baLesa, mutootola nciindi cilaamfu buyani kamulishisa?
Amwiibaluke buumi bwangu mbobubete kufwiimpa.
Ino ngani weenga wabula kufwa?
NoBaami baLesa lusuno lwanu luli kuli?
NoBaami baLesa, amwiibaluke nemusebenshi wanu mboonsekwa
NoBaami baLesa, balwani banu batootukana mwaami ngomwakasala.
Mwaami Lesa alumbaishikwe lyoonse alyoonse!
NoBaami baLesa, muli ndimwe motuyubila.
Tulundu kamutana kutulenga,
Mwebo mulaboosha muntu mbwaakalinga,
Myaaka cuulu ili anga mbushiku bomwi pameenso anu.
Muntu mulamutola lubilo mbuli mukuuku.
Bwiisu ncakwiila bulamena macuunsa,
Twapya kubukali bwanu buli anga ngumulilo.
Mwabika shilubo nshetucite pameenso anu,
Bukali bwanu bulafwiimpisha buumi bwesu.
Tulipetwe myaaka makumi osanwe aobilo pano nsengwe,
Anu ngani ushi nkusu sha bukali bwanu?
Amutwiishe buumi bwesu mbobubete kufwiimpa.
Ino bukali bwanu butootola ciindi cilaamfu buyani?
Kulila bwaca, kamututondesha lusuno lwanu lutamaani
Amutusangalashe nshiku shiinji bweenka mbuli sheesho nshetwakalinga mumapensho.
Amututondeshe milimo ikankamika sobasebenshi banu.
Nobaami baLesa, baLesa besu nkumbu shanu shibe aswebo.
Uyo woonse ukala muli Lesa wa kwiculu Wiindaawo ayi afunwe,
ulaakwaamba kuMwaami Lesa ayi,
Ulaakumufuna kuswa kushintu shiyoosha shishisitwe.
Ulaakumufwekelela mumapapaminwa akwe,
Utakaloondi kushintu shiyoosha sheenda mashiku,
Utaloondi myaalu isa mashiku,
Kulubasu lwako bantu bali cuulu inga bacaikwa,
Webo ulaakunoolangabo meenso,
Wakasala Mwaami Lesa ayi abe shikukufuna,
Aboobo taaku cintu ceshi cikakuciise,
Lyalo Lesa ulaakutuma baanjelo bakwe ayi bakakulaame,
Balaakukulama mumaansaabo,
Ulaakulyatoola nkalamu alimwi abafumbe.
Mwaami Lesa utokwaamba ayi,
Na bakasenge lucafwo ndaakubacafwa.
Ndaakubapulusha akubapa buumi bulaamfu,
NoBaami baLesa, ncibotu abuumbi kumulumbaisha
Ncibotu macuunsa kwaamba shalusuno lwanu lutamaani,
Ncakwiila ncibotu kumulumbaisha kwiinda mukulisha kalumbu ka mawaya likumi,
NoBaami baLesa, milimo yanu ikankamika ilansangalasha.
Micito yanu njinene abuumbi, noBaami baLesa!
Utabete musongo taakoonshi kwishiba,
ayi nabi bamucita shibi basumpuka calubilo bweenka bukula bwiisu,
Sombi mwebo noBaami baLesa, mulalemekwa kwalyoonse alyoonse.
NoBaami baLesa balwani banu ndushinisho balaakulobeshekwa.
Sombi nebo mwanjuumya anga ninyati,
Ndalibonena ameenso angu kukomwa kwa baabo bampatite.
Ono baluleme balaswitilila bweenka tupukupuku mbotucata shisepo shiinji,
Bali anga nshisamu shishangitwe muŊanda ya Mwaami Lesa.
Shilanoocicata shisepo nabi shacembela,
Ici cilatondesha ayi Mwaami Lesa uliluleme,
Mwaami Lesa ngoolela ulifwete bwaami,
NoBaami baLesa cuuna canu ca bwaami cakabambwabo kalekale.
NoBaami baLesa, lweenge lutoowoota,
Sombi mwebo muleenda kuwoota kwa lweenge,
NoBaami baLesa milawo yanu njamuyayaya,
NoBaami baLesa, ndimwe mupa milandu,
Amunyamuke noboomboloshi ba bantu boonse,
NoBaami baLesa citooba ciindi cilaamfu buyani?
Balaamba maswi akulisumpula cakutacilekaawo,
Balalyatoola bantu banu noBaami baLesa,
Balacaya bamukalubinje abaswamashi,
Lyalo balaamba ayi,
Amunyumfwe mwebo nomutacite maano nomuli pakati ka bantu bangu.
Lesa wakatupa matwi, sa taakoonshi kunyumfwa?
Ulakalalila mishobo, sa teshi akabape mulandu?
Mwaami Lesa ulishi miyeeyo ya bantu,
NoBaami baLesa ulicite coolwe uyo ngomupa milasho,
Mulamupa kookesha kuswa kuciindi ca mapensho,
Mwaami Lesa teshi akafutatilewo bantu bakwe.
Bululami bulaakucanika munkuta alimwi.
Ngani wakancafwa kulwana bamucita shibi?
Mwaami Lesa naatakwe kuncafwa,
Ndindakayeeya ayi, “Ono ndakoomwa,”
Kulisukama ndikwakalinga kuncata,
Sa inga mwacatana aboomboloshi babiibi
Balacatana kwaamba ayi babishe baluleme,
Sombi Mwaami Lesa waba lilinga lyangu.
Ulaakubapa mulandu ceebo ca shibiibi shabo,
Amwise twiimbile Mwaami Lesa cakusangalala,
Atuye pameenso akwe akulumba,
Mukwiinga Mwaami Lesa ngoLesa wiindaawo,
Ulalela cishi coonse ca panshi,
Ulalela maanshi a mulweenge ayo ngaakalenga
Kamwisa tumulambile cakushisha shiwa panshi.
mukwiinga lakwe nguLesa wesu.
Mutabi beshicimpamya bweenka bwakacita bamashali banu bakulukulu kuMeliba,
Uko bakanjelesha akunsunka,
Ndakalinga kukalalite pabantu abo kwamyaaka makumi one.
Ndakakalala akushomesha cakulumbila ayi,
Amwiimbile Mwaami Lesa lwiimbo lupya.
Amwiimbile Mwaami Lesa cakumulumbaisha.
Amwaambilishe bulemu bwakwe kumishobo yoonse,
Mwaami Lesa uleendaawo alimwi ulyeelete kulumbaishikwa.
Balesa ba mishobo imwi yoonse nshibumbwabumbwabo,
Bulemu abwaami shilimushingulukite,
Amulumbaishe Mwaami Lesa noonse nobamucishi ca panshi.
Amulumbaishe liina lyabulemu lya Mwaami Lesa.
Amulambile Mwaami Lesa mubulemu bwa bululami bwakwe.
Amwaambile mishobo yoonse ayi, “Mwaami Lesa ngumwaami.
Liculu acishi ca panshi ashisangalale!
Myuunda ashoonse shiliimo ashisangalale!
paciindi Mwaami Lesa aakwisa mukulela cishi.
Mwaami Lesa ngoolela, aboobo nobamucishi ca panshi amukondwe.
Makumbi amunshinshe ushiya mbi shilimushingulukite.
Mulilo uleendela kunembo lyakwe.
Kubeka kwa mfula kulamunikila cishi ca panshi,
Tulundu tulasunguluka anga mbukato kunembo lya Mwaami Lesa,
Liculu lyomwi alyomwi lilaambilisha bululami bwakwe.
Abo boonse balambila shibumbwabumbwa balalenshekwa nsoni,
Bantu ba muSiyoni balanyumfwa akusangalala,
NobaLesa ba kwiculu Beendaawo, mwebo ndimwe mulela cishi coonse ca panshi.
Abo basuni Mwaami Lesa abapate bubi,
Mumuni ulamunikila pabantu baluleme.
Amusangalale muMwaami Lesa mwebo nomululeme!
Amwiimbile Mwaami Lesa lwiimbo lupya,
Mwaami Lesa wapukisha lupulusho lwakwe,
Wakalama cipangano cakwe kubene Isilaeli.
Amoolobeshe cakusangalala kuMwaami Lesa nobamucishi ca panshi!
Amwiimbe nyimbo shakulumbaisha Mwaami Lesa!
Amulishe mapeenga ameeca a mbelele shisankwa,
Lweenge aluwoote pantu pomwi ashintu shoonse shiliimo!
Maaba a mumulonga aaumane mukulumbaisha Lesa,
mukwiinga Mwaami Lesa ulaakwisa mukulela cishi.
Mwaami Lesa ulalela,
Mwaami Lesa ulicite nkusu muSiyoni.
Bantu boonse balaakulumbaisha liina lyakwe lyankusu alimwi liyoosha.
Mwaami Shinkusu shoonse, ulisuni shiluleme.
Aalumbaishikwe Mwaami Lesa, Lesa wesu,
Mose aAloni bakalinga bapailishi bakwe Lesa bamwi,
Wakaambila bene Isilaeli kuswa mulicincilo lya likumbi,
NoBaami baLesa, baLesa besu mwakakumbula bantu banu.
Aalumbaishikwe Mwaami Lesa, Lesa wesu,
Amwiimbile Mwaami Lesa,
Amulambile Mwaami Lesa cakukondwa.
Amwishibe ayi Mwaami Lesa, ngoLesa!
Amwinjile mumilyango ya kuŊanda yakwe cakumulumba.
Mwaami Lesa ngumubotu.
Ndaakwiimba shalusuno lwanu ashabululami,
Ndaakukonkela nshila shitacite kampenda.
alimwi teshi nkasuminisheewo cintu cibiibi pameenso angu.
Teshi nkanyumfwaneewo abantu batashomeki.
Ndaakuumusha muntu woonse ufuya mubye mubushishi.
Sombi ndaakusuminisha bantu bashomeka mucishi,
Taaku muntu waamba shabubeshi
Bushiku abushiku ndaakunyonyoola bantu babiibi mucishi.
NoBaami baLesa, amunyumfwe mupailo wangu,
Mutamfutatili muciindi ndyeendi mumapensho,
Inshiku shangu shileenda anga mbwiishi,
Moyo wangu wapya anga mbwiisu buyumu.
Ceebo cakutongela kwangu,
Ndababo anga ndikubi lya muluyanga,
Nshooni atulo sobwe, ndaba anga
Lilaya mukwipila balwani bangu kabansebaanya,
Ceebo ndalya milota anga ncakulya,
mukwiinga wa bukali bwanu bunene.
Ncakwiila nshiku shangu shili anga ncimfule ca macolesha.
Sombi noBaami baLesa, muli Baami kwamuyayaya,
Mulaakunyamuka akunyumfwila nkumbu pandabala inene ya Siyoni,
Basebenshi banu baliisuni nakubi kwaamba ayi yakanyonyoolwa.
Mishobo yoonse ilaakuloonda liina lya Mwaami Lesa.
Mwaami Lesa aakuyakulula Siyoni,
Ulaakunyumfwa kusenga kwa bantu bakwe abo mbwaakafutatila,
Ono ishi ashilembelwe lishalane licisa,
Balaakwaamba ayi, “Mwaami Lesa wakalangilisha panshi kuswa kumusena wakwe usalalite kwiculu.
Wakanyumfwa kutongela kwa bakaili,
Aboobo liina lya Mwaami Lesa lilaakwaambilishikwa muSiyoni,
Ulaakulumbaishikwa bamumishobo abamumalelo
Mwaami Lesa wakantyoloola mushiso kaancilibo mwanike,
Aboobo ndakaamba ayi, “NobaLesa bangu, buumi mutabusutuli kabuciya.
Kumatalikilo mwakakaba lwiimbi lwa cishi ca panshi,
Sombi shoonse ishi shilaakumana, sombi mwebo mulaakucaala.
Sombi mwebo mulaakunoolibo mushobo womwi
Baana ba basebenshi banu balaakunookala kwakubula cakulisukama.
Omoyo wangu lumbaisha Mwaami Lesa!
Omoyo wangu lumbaisha Mwaami Lesa!
Ulalekelela shibiibi shangu shoonse,
Ulafuna buumi bwangu kutaya mucuumbwe,
Ngoompa shintu shibotu ayi nkute
Mwaami Lesa uloombolosha cabululami.
Wakayubulwita Mose nshila shakwe,
Mwaami Lesa ngushinkumbu alimwi ngushiluse.
Taakalalili bantu kwalyoonse.
Taatupi milandu kweelana ashibiibi shesu,
Bweenka mbuli liculu mbolili kulaale kuswa panshi,
Bweenka mbuli kumbo akwicwe mbokutalamukene,
Bweenka mbuli mushali musankwa mbwaanyumfwila nkumbu kubana bakwe,
Ceebo ulishi mbwaakatulenga,
Sombi swebo, buumi bwesu bulibo anga mbwiisu.
Muuwo na walipuupila, liluba ilyo lilayuma.
Sombi lusuno lwa Mwaami Lesa ndwamuyayaya kubaabo bamulemeka.
Bantu abo mbobalama cipangano cakwe.
Mwaami Lesa wakabamba cuuna cakwe ca bwaami kwiculu,
Amulumbaishe Mwaami Lesa nobaanjelo bakwe beshinkusu,
Amulumbaishe Mwaami Lesa nomakoto akwe a kwiculu.
Amulumbaishe Mwaami Lesa noshilengwa shakwe shoonse
Omoyo wangu lumbaisha Mwaami Lesa!
Mulalifweka mumuni anga ncakulifweka.
Mwakayaka ŋanda yanu peculu lya maanshi a kwiculu.
Mulasebensesha muuwo anga mbeshinkombe banu,
Mwakabika cishi ca panshi palwiimbi lwa ncico,
Mwakacifwekelesha alweenge anga ngumungaanjo.
Maanshi ayo mwakaakalalila, aalo akacica.
Akakunka kuswa patulundu akushika mushinyika.
Mwakabikila manyinsa ngwatakoonshi kwiindilila,
Mulalengesha tuntupu kukusha maanshi ayo akunkila mushinyika.
Ilapa maanshi kubanyama bamuluundu,
Mushisamu shili pafwaafwi amaanshi,
Mulalosha mfula patulundu kuswa nkomwikala.
Mulalengesha mweemfu wakulya ŋombe kukula
waini wakusangalasha myoyo yabo,
Shisamu sha Mwaami Lesa shilatililwa cakushikaawo
Bayuni balapanga shiinswa umo
Mpongo sha muluundu shilekala mutulundu tulaamfu,
Mwakalenga mweenshi ayi unootondesha shiindi,
Mwakalenga munshinshe kwaamba ayi ube mashiku,
Nkalamu shilabuluma ndyeshiya cifwima,
Na lisuba lyaswabo shilaboolela nkoshoona,
Lyalo bantu balaya kumilimo yabo,
NoBaami baLesa, mwakalenga shintu shiinji!
Kuli lweenge lunene lutandabukite,
Maato alaya akuboola peculu lya lweenge ulo.
Shoonse ishi shilangilisha kuli ndimwe
Na mwashipa cakulya shilashilya.
Na mwashifutatila shilaloonda abuumbi,
Sombi na mwashipa muuya wanu shilaba abuumi.
Bulemu bwa Mwaami Lesa abukalilile kwalyoonse alyoonse!
Na walangilisha cishi ca panshi acalo cilatenkaana.
Ndaakunookwiimbila Mwaami Lesa kwabuumi bwangu boonse.
Miyeeyo yangu yoonse aimusangalashe
Bamucita shibi abanyonyoolwe mucishi ca panshi cino.
Amulumbe Mwaami Lesa, amumulambile mukwiita liina lyakwe.
Amumwiimbile, amwiimbe nyimbo shakumulumbaisha,
Amusangalale akulambila liina lyakwe lisalalite.
Amulangilishe kuMwaami Lesa akusenga nkusu shakwe.
Kamwiibaluka shitondesho sha nkusu sha kwiculu nshaakacita,
Kamushiibaluka nobamulunyungu lwakwe Abulaamu musebenshi wakwe,
Mwaami Lesa, ngoLesa wesu,
Ulaakulama cipangano cakwe kwalyoonse alyoonse,
Ulaakulama cipangano ncaakapanga aAbulaamu,
Cipangano ico wakacipanga aJakobo ayi ngumulawo,
Wakaamba ayi, “Ndaakukupa cishi ca Kenani
Bantu bakwe Lesa bakalinga baniini,
Bakeenda kuswa mucishi comwi akuya mucishi cimwi,
Sombi Lesa taakwe kusuminisha uli woonse kubalyatilila.
Wakalinga kubaambila ayi, “Mutaciisi bantu bangu mbondakasala,
Mwaami Lesa wakaleta nsala mucishi cabo
Sombi wakatuma muntu kunembo lyabo.
Bakamwaanga ncetani kumyeendo
tibili isho nshaakaamba ndishakacitika cancinencine,
Mwaami wa kuIjipiti wakatuma muntu ayi amwaangulule,
Cishi cakwe coonse wakacibika mumaansaakwe.
Wakamupa bweendeleshi pabacinenenene bakwe,
Lyalo Isilaeli wakesa muIjipiti,
Mwaami Lesa wakalengesha bantu bakwe kushalana.
abo mbwaakalengesha ayi bapatane abantu bakwe,
Wakatuma Mose musebenshi wakwe,
Bakacita milimo ya nkusu yakwe Lesa pameenso abo
Wakaleta munshinshe pali mbabo akubalubya.
Wakasandula maanshi abo kuba bulowa,
Mucishi cabo mwakeesula babombwe,
Wakaambabo aliswi lyalo baloonshi baanji bakesa,
Wakabaloshesha mfula ya mabwe.
Wakatyoloola shisamu sha minyansa ashisamu sha nkuyu,
Wakaambabo liswi, lyalo nsoshi shiinji shakesa,
Nsoshi isho shakalya shoonse shakalinga kumenete mucishi cabo,
Mwaami Lesa wakacaya baana babo basankwa bakwiiya boonse.
Mwaami Lesa wakakusha bene Isilaeli mucishi ca Ijipiti.
Bene Ijipiti bakakondwa bene Isilaeli ndibakaya,
Mwaami Lesa wakabika likumbi kwaamba ayi lifwekelele bantu bakwe.
Bakasenga cakulya, lyalo Mwaami Lesa wakabapa bakancele,
Wakacalula mwaandami, lyalo maanshi akaswa.
Ceebo wakeebaluka kushomesha kwakwe kusalalite,
Munshila iyi wakakusha bantu bakwe cakusangalala.
Wakabapa shishi sha baswamashi,
Wakacita boobo kwaamba ayi bakonkele milasho yakwe,
Amulumbaishe Mwaami Lesa!
Ngani weenga waambilisha milimo ya nkusu ya Mwaami Lesa?
Balicite coolwe bakonkela milawo ya Mwaami Lesa,
Amunjibaluke noBaami baLesa,
kwaamba ayi nkasangalale mukuswitilila kwa baabo mbomwakasala.
Twakabisha bweenka mbuli bamashali besu bakulukulu.
Bamashali besu bakulukulu ndibakalinga muIjipiti,
Sombi wakabafuna kweelana ambwaakabashomesha,
Wakaambila Lweenge Lusalala ayi luyume, mpeeke lwakayuma nta.
Wakabafuna kuswa mumaansa a baabo babapatite,
Sombi maanshi akafwekelesha balwani babo.
Lyalo bene Isilaeli bakashoma kushomesha kwakwe
Nakubi boobo bakafwambaana kuluba shoonse nshaakacita,
Muluyanga bakayewa shakulya abuumbi
Aboobo wakabapa shoonse nshebakasenga,
Muluyanga umo bantu abo bakanyumfwila Mose munyono,
Lyalo cishi cakalakama akumina Datani,
Mulilo awalo wakalulumina bakalinga kubakonkela,
KuOlebu bakabumba mucende mwaana,
Bakashiya Lesa wabulemu
Bakaluba Lesa uyo wakabafuna
Wakacita shaankamiko mucishi cakwe Amu
Aboobo Lesa wakaamba ayi utoobanyonyoola.
Mpomunyaawo bakanyansha cishi ico cibotu abuumbi,
Bakalinga kutongooka mumatente abo,
Ncakwiila lakwe wakanyamuna lyaansa lyakwe akushomesha cakulumbila ayi
bamulunyungu babo balaakufwita pakati ka mishobo imwi,
Lyalo bantu abo bakalambila Baala, lesa wa kuPeyoli,
Bakakalasha Mwaami Lesa ceebo ca shintu nshebakacita,
Sombi Fineyasi wakapa mulandu bantu bakabisha,
Paceebo ceeco kuswa paciindi ico lakwe ulabonwa ayi uliluleme
Bantu aba bakakalasha Mwaami Lesa kutuntupu twa kuMeliba.
Bakakalasha Mose abuumbi
Tabakwe kunyonyoola baswamashi
sombi bakatalika kunyumfwana ambabo
Bakalinga kulambila shibumbwabumbwa shabo,
Bakalinga kubenga bana babo basankwa
Bakatila bulowa bwa baabo batacite mulandu.
Mboboobo mbobakalibisha kushintu nshebakacita,
Aboobo Mwaami Lesa wakakalalila bantu bakwe.
Mpeeke wakabaaba mumaansa a baswamashi,
Balwani babo abo bakabalyatilila
Mankanda maanji Mwaami Lesa wakalinga kubafuna,
Nakubi boobo Mwaami Lesa wakanyumfwa kulila kwabo
Mukubacafwa wakeebaluka cipangano cakwe,
Lyalo wakalengesha bantu abo myoyo kubomba,
NoBaami baLesa, baLesa besu amutufuneeko.
Aalumbaishikwe Mwaami Lesa, Lesa wa bene Isilaeli.
Amulumbe Mwaami Lesa mukwiinga uli kabotu,
Abo Mwaami Lesa mbwaakafuna abaambe maswi aya.
Nkokwaamba ayi abo mbwaakayobolola kuswa kushishi sha baswamashi,
Bamwi bakalinga kwingeelabo muluyanga lutacite nshila.
Bakanyumfwa nsala anyotwa,
Lyalo bakalilila Mwaami Lesa ceebo ca mapensho abo.
Ee, wakabatanjilila mumukwakwa ululeme,
Abalumbe Mwaami Lesa ceebo ca lusuno lwakwe lutamaani,
Ulapa shakunwa kubaabo bafwite nyotwa,
Bamwi bakalinga kwikala mumunshinshe ushiya mbi.
ceebo bakasuula maswi akwe Lesa,
Wakabaaba bakalinga kubakopola ancito iyumu.
Lyalo bakalilila Mwaami Lesa ceebo ca mapensho abo.
Wakabakusha mumunshinshe ushiya mbi.
Abalumbe Mwaami Lesa ceebo ca lusuno lwakwe lutamaani,
Ulapwaya shisasa sha bulonse,
Bamwi bakaba baluya ceebo ca shibiibi shabo,
Cakulya cili coonse cakalinga kubafundoosha kumyoyo.
Lyalo bakalilila Mwaami Lesa ceebo ca mapensho abo.
Wakatuma liswi lyakwe akubashilika.
Abalumbe Mwaami Lesa ceebo ca lusuno lwakwe lutamaani,
Abamuluumbe amilambu yakulumba,
Bamwi bakeendela mumaato palweenge,
Bakabona milimo ya Mwaami Lesa,
Wakaambabo liswi, lyalo cipuupu cinene cakatalika.
Maato abo akanyamunwa mwiculu,
Bakapulumpunta akutalantanta anga mbantu bakoletwe
Lyalo bakalilila Mwaami Lesa ceebo ca mapensho abo.
Mwaami Lesa wakoomusha cipuupu.
Bakasangalala ndibakabona ayi kwatontola.
Abalumbe Mwaami Lesa ceebo ca lusuno lwakwe lutamaani,
Abamusumpule mulibungano lya bantu,
Mwaami Lesa wakasandula milonga kuba luyanga.
Cishi ca mboleshi cakaba cikula
Wakasandula luyanga kuba shishiba sha maanshi,
Uko Mwaami Lesa nkwaakatola bantu bakalinga kufwite nsala ayi bakale nkuko.
Bakashanga mbuto mumyuunda, akushamika minyansa,
Mwaami Lesa wakabapa coolwe cakwaamba ayi bakashalana.
Ono bantu bakwe Lesa ndibakakomwa akulenshekwa nsoni,
wakacimwa baabo bakalinga kubalyatilila
Sombi bapengete wakabakusha mumapensho abo,
Bantu baluleme balabona shintu ishi akusangalala,
Muntu woonse musongo aanyumfwe shintu ishi
Ono moyo wangu ulicite lushomo nobaLesa.
Ono omoyo wangu libambe!
NoBaami baLesa ndaakumulumbaisha pakati ka mishobo.
Mukwiinga lusuno lwanu lutamaani ndunene cakushika akwiculu,
NobaLesa amutondeshe nkusu shanu mwiculu,
Amutulengeshe kukoma kwiinda munkusu shanu,
Ono Lesa waamba kuswa kuŋanda yakwe isalalite ayi,
Gilyadi ngwaangu alakwe Manase ngwaangu.
Moabu njembale yangu yakusambilaamo,
Anu ngani eshi aye anshishe kundabala icite lubumbu luyumu?
Taaku abamwi sobwe, ndimwe nweenka nomwatukaka,
Amutucaafwe ono kulwana balwani besu,
Na mwebo nobaLesa kamuli andiswe tulaakukoma.
NobaLesa abo mboonumbaisha,
Bantu babiibi, babeshi batoondwana,
Balaamba shintu shibiibi pali ndime,
Balo balandwana nabi nebo ndibasuni,
Balambooshela bubi pabubotu mbombacitila,
Amusale muntu mubiibi kwaamba ayi oomboloshe mulwani wangu.
Pakoomboloshekwa aacaninwe mulandu,
Nshiku sha buumi bwakwe shifwiimpishikwe.
Bana bakwe ababe bana banshiwa,
Bana bakwe bakeengaile akuya busengelela.
Uyo ngwaakakongweta aakamunyaye shoonse nshaacite,
Kutabi muntu nabi womwi weshi amufwite nkumbu,
Bamulunyungu lwakwe boonse abamane kufwa,
Mwaami Lesa akeebaluke shibiibi sha bamashali babo bakulukulu
Mwaami Lesa kaaibaluka shibiibi shabo lyoonsebo
Ceebo lakwe taakalinga kuyeeyawo kufwita babye nkumbu.
Wakalinga mukondwa mashingo, ono alakwe ashinganwe.
Wakalinga kushibite kushingana babye bweenka bushibite kufwala.
Mashingo aya aamufwekeleshe bweenka mbuli cakufwala,
NoBaami baLesa, amupe mulandu balwani bangu munshila iyi,
Sombi noBaami baLesa Beshinkusu shoonse,
Nebo ndi mukandu alimwi taaku mboombete.
Ntooya bushiminganabo anga ncimfule ca macolesha.
Mumanungo angu mwatontola ceebo cakutalya.
Ndaba shikusekwa kubaabo beshikumbekesha.
NoBaami baLesa, baLesa bangu, amuncaafwe,
Balwani bangu abeshibe ayi ndyaansa lyanu lyakamfuna.
Nabi banshingana, mwebo munanoompa coolwe.
Balwani bangu abalenshekwe nsoni,
Mwaami Lesa ndaakumulumbaisha abuumbi amulomo wangu.
Ceebo uleemikana kulyaansa lyalulyo lwa mukandu ayi amumfuune.
Mwaami, Lesa wakaambila mwaami wangu ayi,
Mwaami Lesa ulaakukomenesha bwaami bwako bwa nkusu kuswa kuSiyoni.
Bashilumamba bako balaakulyaaba amyoyo yoonse pabushiku bwa nkondo.
Mwaami Lesa wakashomesha cakulumbila alimwi teshi akayeeyewo bumbi.
Mwaami Lesa uli kulyaansa lyako lyalulyo,
Ulaakoombolosha mishobo yoonse.
Ulaakunwa maanshi amukalonga kali munshaanshila.
Amulumbaishe Mwaami Lesa!
Milimo ya Mwaami Lesa njinene abuumbi,
Milimo yakwe njabulemu alimwi njabwaami.
Wakalengesha ayi milimo yakwe ikankamika inokwiibalukwa.
Ngoopa shakulya bantu bamulemeka.
Wakatondesha bantu bakwe nkusu sha milimo yakwe
Milimo yakwe ilashomeka alimwi ililuleme,
Milasho yakwe njalyoonse alyoonse,
Wakapulusha bantu bakwe,
Kuloonda Mwaami Lesa ngomatalikilo a busongo.
Amulumbaishe Mwaami Lesa!
Bana bakwe balaakuba ankusu shiinji mucishi,
Bamuŋanda yakwe balaakuba abuboni buunji,
Nabi kube munshinshe, lakwe muntu ululeme uleenda mumuni.
Shibotu shilaya kumubotu moyo ukongwesha cakutalangila mpindu.
Ndushinisho teshi akatenkaanishikwewo, sobwe.
Teshi akaloonde nabi akanyumfwe makani abiibi
Lakwe taakushi moyo alimwi taaloondiiwo.
Ulaaba shipo shakwe kubakandu camoyo woonse.
Muntu mubiibi ulaakushibona akukalala.
Empty verse
Empty verse
Empty verse
Empty verse
Empty verse
Empty verse
Empty verse
Amulumbaishe Mwaami Lesa!
Alilumbaishikwe liina lya Mwaami Lesa.
Liina lya Mwaami Lesa alilumbaishikwe
Mwaami Lesa ngoolela mishobo yoonse.
Anu ngani weenga weelana aMwaami Lesa, Lesa wesu
Lakwe ngookotama akulanga panshi
Mwaami Lesa ngoosumpula bakandu kuswa mulusuko,
Wakabakalika pantu pomwi abanaabaami basankwa,
Lakwe ngoopa baana kuŋumba muŋanda yakwe,
Ciindi bene Isilaeli ndibakaswa kuIjipiti,
bene Juda bakaba bantu basalalite bakwe Lesa.
Lweenge Lusalala ndilwakababona lwakayuma.
Tulundu tunene twakasotooka mbuli mpongo,
Webo olweenge, ceebonshi wakayuma?
Mwebo notulundu tunene ceebonshi mwakasotooka mbuli mpongo?
Tenkaana webo ocishi ca panshi kunembo lya Mwaami Lesa.
Wakasandula myaandami kuba tushiba twa maanshi.
Empty verse
Empty verse
Empty verse
Empty verse
Empty verse
Empty verse
Kuteshi ndiswe noBaami baLesa, ee, kuteshi ndiswe,
Ceebonshi mishobo imwi nceiipushila ayi,
Ndushinisho Lesa wesu uli kwiculu.
Sombi balesa babo mba silifa agolodi
Milomo balicite, sombi tabaambi.
Matwi balicite, sombi tabanyumfwi.
Maansa balicite, sombi taaku ncaacata.
Abo bababumba balikoshenye ambabo,
Amucinke manungo muMwaami Lesa mwebo nobene Isilaeli,
Mwaami Lesa ndimusuni mukwiinga ulanyumfwa mipailo yangu.
Ceebo cakwaamba ayi ulankutika,
Toose twa lufu twakalinga kunshingulukite,
Lyalo ndakapaila kuMwaami Lesa ayi,
Mwaami Lesa ngushiluse alimwi uliluleme,
Mwaami Lesa uleemikanina balibombya,
Omoyo wangu kala panshi akootobala,
Mwebo noBaami baLesa mwakampulusha kuswa kulufu.
Aboobo ndeenda pameenso a Mwaami Lesa
Nabi ndindakaamba ayi, “Ndapeenga abuumbi,”
Ndakalinga kushoma nabibo ndindakanyumfwa boowa akwaamba ayi,
Anu Mwaami Lesa nebo inga ndamupanshi
Ndaakupa cipo ca waini kuMwaami Lesa,
Ndaakucita shoonse nshendakashomesha cakulumbila.
Lufu lwa bantu ba Mwaami Lesa,
Amulumbaishe Mwaami Lesa, mwebo nomishobo yoonse.
Lusuno ndwaacite kuli ndiswe ndunene abuumbi,
Empty verse
Empty verse
Empty verse
Amulumbe Mwaami Lesa mukwiinga uli kabotu,
Bene Isilaeli abaambe ayi,
Bamulunyungu lwakwe Aloni abaambe ayi,
Abo balambila Mwaami Lesa abaambe ayi,
Ndindakalinga mumapensho ndakapaila kuMwaami Lesa.
Mwaami Lesa uli anebo, teshi nkaloondeewo.
Mwaami Lesa uli anebo, ngooncafwa,
Ncibotu kuyuba muMwaami Lesa,
Ncibotu kuyuba muMwaami Lesa,
Balwani bangu bamumishobo yoonse bakanshinguluka,
Ncakwiila bakanshinguluka akumbika pakati,
Bakambunganina anga ninsuki,
Bantu bakandwana cakuyanda kunkoma,
Mwaami Lesa ngoompa nkusu alimwi ndamwiimbila,
Ono amunyumfwe ciyobeyobe cakusangalala mumisumba ya baluleme.
Nkusu sha Mwaami Lesa shiindaawo shaswitilila.
Ono kufwa sobwe, ndanoocili muumi,
Amubone! Mwaami Lesa wakanyinsha mumapensho aanji,
Amuncalwite mulyango wa kuŊanda yanu,
Uyu ngomulyango wa Mwaami Lesa,
Ndamulumba noBaami baLesa ceebo mwakakumbula mipailo yangu.
Balicite coolwe abo bekala cakubula kampenda,
Balicite coolwe abo bakonkela kwiisha kwa Mwaami Lesa,
Bantu abo tababishi,
Mwebo noBaami baLesa mwakapa milasho yanu
Inga cambotela abuumbi kushomeka
Na mbike maano kumilawo yanu yoonse,
Ndaakumulumbaisha amoyo ululeme
Ndaakukonkela milasho yanu,
Anu cikula bwangu inga wasalasha buyani nshila yakwe?
Ndeelesha kumusebensela amoyo wangu woonse.
Ndalama maswi anu mumoyo wangu,
Amulumbaishikwe noBaami baLesa.
Ndaamba milawo yanu amulomo wangu,
Ndasangalala mukwiisha kwanu,
Ndayeeya pamilasho yanu,
Ndasangalalila mumilasho yanu,
Amuncitile shibotu nemusebenshi wanu,
Amucalule meenso angu kwaamba ayi mbone,
Ndi mweensu pacishi ca panshi cino,
Moyo wangu ulisunishi abuumbi
Mwebo mulakalalila balisumpula,
Amuŋangulule kumucobwe wabo amunyansho
Nabi bamaami babungana akuncobola,
Ndasangalalilabo mukwiisha kwanu,
Ntokwalabanganabo mubulongo,
Ndindakamulwiita shoonse nshendakacita, mwakankumbula.
Munjiishe kunyumfwisha bwaamba milasho yanu,
Buumba bwankopola abuumbi.
Amunkaashe kweenda munshila shibiibi.
Ndakasala kwikala mukushomeka,
Ndakakatila kukwiisha kwanu noBaami baLesa,
Ndeenda munshila ya milawo yanu
Nobaami baLesa, amunjiishe mboonjelete kukonkela milasho yanu.
Amumpe maano kwaamba ayi ndame milawo yanu,
Muntanjilile kwaamba ayi nkonkele milawo yanu,
Amwiishe moyo wangu kusuna kwiisha kwanu.
Amunkaashe kubika maano kushintu shitacite ncito.
Nemusebenshi wanu amuncitile kweelana ambomwakashomesha
Amunkushe musebaanyo uyo ngoonoonda
Amubone mboonsunishi kukonkela milawo yanu,
NoBaami baLesa, amuntondeshe lusuno lwanu lutamaani.
Lyalo ndaakukonsha kukumbula baabo bancobola,
Amunengeshe kukonsha kwaamba makani anu alushinisho,
Ndanookonkela milawo yanu,
Ndanokweenda kaŋangulukite,
Ndaakwaamba kwiisha kwanu pameenso a bamaami.
Ndasangalalila mumilawo yanu,
Milawo yanu iyo njeensuni ndeelemeka,
Amwiibaluke maswi ngomwakampa nemusebenshi wanu,
Moyo wangu wakalinga kushiite nabi mumapensho angu
Bantu balisumpula balancelebula lyoonsebo,
NoBaami baLesa milawo yanu ikulukulu ndayiibaluka
Ndakalala abuumbi pakubona bantu babiibi,
Milasho yanu yaba nshenyimbo shangu,
Mashiku ndamwiibaluka noBaami baLesa,
Nceencita lyoonse,
NoBaami baLesa ndimwe mumpa shiyandika shoonse mubuumi bwangu.
Ndamusenga amoyo wangu woonse,
Ndindakayeeya panshila shangu,
Ndafwambaana kucita kweelana amilawo yanu,
Nabi bantu babiibi baŋanga antaambo,
Ndabuka pakati ka mashiku ayi mulumbaishe.
Boonse abo bamusebensela mbeensuma,
NoBaami baLesa, cishi ciliswitebo lusuno lwanu lutamaani.
Amuncitile shibotu nemusebenshi wanu
Amumpe busongo alushibo lwakoombolosha,
Kaantana kuba mumapensho ndakalinga kusowekete,
Mwebo muli babotu anshemucita nshibotu,
Nakubi kwaamba ayi bantu balisumpula balambekesha,
Bantu ba mushobo uyo mbayumu myoyo alimwi tabanyumfwi,
Cakabota kwaamba ayi ncanikwe mumapensho
Mulawo ngomwakampa ngubotu
Ndalilila Mwaami Lesa mumapensho angu,
Nobaami baLesa, amumfuune
Ino Lesa ulaakumucita buyani mwebo nobabeshi?
Ulaakumupa mulandu kwiinda mukumuyasa amifwi ikolete ya shilumamba
Mapensho kuli ndime ceebo ndishiite pakati ka bantu bali anga mba kuMesheki
Ndekala ciindi cilaamfu
Nebo ndishiluumuno,
Empty verse
Empty verse
Empty verse
Empty verse
Empty verse
Empty verse
Ndanyamuna meenso angu akulanga kutulundu.
Lucafwo lwangu lulaswa kuMwaami Lesa
Teshi akakuleeke kwaamba ayi uwe.
Ncakwiila uyo ulama Isilaeli,
Mwaami Lesa ngomulama,
Lisuba teshi likakucisewo ciindi ca malumwi,
Mwaami Lesa ulaakukufuna kushintu shoonse shikonsha kukucisa.
Mwaami Lesa ngweshi akakulaame koonse nkweshi ukaye
Empty verse
Empty verse
Empty verse
Empty verse
Empty verse
Empty verse
Ndakasangalala ndibakaŋambila ayi, “Katiya kuŊanda ya Mwaami Lesa.”
Ono anaapa myeendo yesu iliimfwi mukati ka minjililo,
Jelusalemu nindabala yakayakwa kabotu,
Uko nkokooko mikowa yoonse nkoiya,
Uko nkokwakabikwa shuuna shakoombolosheshaawo,
Amupailile luumuno muJelusalemu.
Amube luumuno mukati ka lubumbu lwako,
Ceebo ca bamakwesu abeensuma ndaamba ayi,
Ceebo ca Ŋanda ya Mwaami Lesa, Lesa wesu,
Empty verse
Empty verse
Empty verse
Empty verse
Empty verse
Empty verse
Empty verse
Empty verse
NoBaami baLesa, ndalangilisha kuli ndimwe,
Bweenka mbuli musha mbwaalangilisha kumwaami wakwe,
Amutufwiteko nkumbu noBaami baLesa, mutufwiteko nkumbu
Twaana kucelebulwa kubantu babile,
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Nicakaba buyani Mwaami Lesa naatakalinga kulubasu lwesu?
“Mwaami Lesa naatakalinga kulubasu lwesu
naakwiinga bakatumina katucili boomi
Mukuuku wa bukali bwabo watutola,
Ncakwiila maanshi ayoosha naakwiinga atulobya.”
Aalumbaishikwe Mwaami Lesa
Twakasupuka mbuli kayuni mubukuka bwa shikuteya.
Lucafwo lwesu lulaswa kuMwaami Lesa
Empty verse
Empty verse
Abo bacinkite manungo muMwaami Lesa, bali anga nKalundu ka Siyoni,
Bweenka tulundu mbotushingulukite Jelusalemu,
Bamucita shibi teshi bakatolelele kweendelesha mucishi ca baluleme.
NoBaami baLesa amubacitile shibotu bantu bali kabotu.
Sombi abo bakonkela nshila shabo shitaluleme,
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Mwaami Lesa ndyaakatupilusha kuJelusalemu,
Twakasekelela abuumbi.
Ncakwiila Mwaami Lesa watucitila shintu shinene,
Nobaami baLesa amutulengeshe kuswitilila alimwi
Bantu abo bashanga kabalila,
Muntu uyo uya bulila
Empty verse
Empty verse
Empty verse
Empty verse
Empty verse
Empty verse
Na Mwaami Lesa wabula kuyaka ŋanda,
Mulalipenshabo kubuka macuunsacuunsa
Baana ncipo kuswa kuMwaami Lesa,
Baana basankwa muntu mbwaashala kaacili cikula bwangu,
Ulicite coolwe muntu ucite mifwi iinji,
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Balicite coolwe abo banyumfwila Mwaami Lesa,
Ulaakulya shisepo isho nshaasebensela.
Mukaako ulaakuba anga ngumunyansa ucata bunene muŋanda yako.
Muntu unyumfwila Mwaami Lesa,
Mwaami Lesa aakupe coolwe kuswa kuSiyoni.
Koocendela buumi kwaamba ayi ukabone bamashikulu bako.
Empty verse
Empty verse
Empty verse
Balwani bangu bakatalika kumpensha kaancili cikula bwangu.
“Balwani bangu bakatalika kumpensha kaancili cikula bwangu,
Nakubi boobo banenga shilonda shiyoosha mumusana
Sombi Mwaami Lesa uliluleme.
Bantu boonse bapatite Siyoni,
Boonse babe anga mbwiisu bumena paciluli ca ŋanda,
Ubo butakoonshi kwisula amulyaansa lya shikutebula.
Batokwiinda pafwaafwi batakaambi ayi, “Coolwe ca Mwaami Lesa cibe amwebo.
Empty verse
Empty verse
Empty verse
Empty verse
Empty verse
Empty verse
NoBaami baLesa, ndamulilila
NoBaami baLesa amunyumfwe kulila kwangu.
NoBaami baLesa, nimwalinga kulemba shibiibi shesu cakutashifuta,
Sombi mwebo mulalekelela shibiibi shesu,
Ndalindila lucafwo lwa Mwaami Lesa amoyo woonse.
NoBaami baLesa, ndacileka kulisumpula
Sombi moyo wangu ndookalika akuumusha
Nobene Isilaeli amucinke manungo muMwaami Lesa
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
NoBaami baLesa amwiibaluke Defedi
Amwiibaluke nobaLesa mbwaakashomesha,
Wakaamba ayi,
Teshi nkookesheewo
kushikila nkacane musena wakulambililamo Mwaami Lesa,
Twakanyumfwa shaLibokoshi lya Cipangano muEfulata.
Lyalo twakaamba ayi,
Amunyamuke noBaami baLesa, muboolele kuŊanda yanu.
Bapailishi banu abafwale bululami anga ncakufwala.
NoBaami baLesa ceebo cakushomesha kwanu kuli Defedi musebenshi wanu,
Mwaami Lesa wakashomesha cakulumbila kuli Defedi.
Na bana bako basankwa bakalaame cipangano cangu
Mwaami Lesa wakasala Siyoni,
Wakaamba ayi,
Ndabala ya Siyoni ndaakwiipa shoonse shiyandika.
Buumi ubu mbubotu abuumbi alimwi bulakondelesha.
Buli anga ngamafuta amakwebo ayo atilwa pamutwi wakwe Aloni,
Buli anga ngumume wa kuKalundu ka Emoni,
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Amulumbaishe Mwaami Lesa, mwebo noonse nobasebenshi bakwe.
Amunyamune maansaanu mwiculu pakupaila muŊanda iyo isalalite
Mwaami Lesa uyo wakalenga liculu acishi ca panshi
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Amulumbaishe Mwaami Lesa!
Amulumbaishe mwebo nomusebensa muŊanda ya Mwaami Lesa.
Amulumbaishe Mwaami Lesa ceebo lakwe ngumubotu.
Mwaami Lesa wakasala Jakobo kuba wakwe,
Ndishi kwaamba ayi Mwaami Lesa ngumunene,
Ulacita cili coonse ncaasuni
Ngoonyamuna makumbi kuswa kweela cishi,
Mwaami Lesa ngowakacaya baana bakwiiya ba kuIjipiti,
Wakacita shaankamiko ashitondesho sha nkusu sha kwiculu pakati kabo.
Ngowakanyonyoola mishobo ya bantu iinji
mbuli Sioni mwaami wa bene Amoli,
Shishi shabo wakashipa kubantu bakwe ayi nshabo,
NoBaami baLesa, liina lyanu ndyamuyayaya.
Mwaami Lesa ulaakufuninina bantu bakwe
Sombi balesa babo mba silifa agolodi
Milomo balicite, sombi tabaambi.
Matwi balicite, sombi tabanyumfwi
Amulumbe Mwaami Lesa mukwiinga uli kabotu,
Amulumbe Lesa wa balesa boonse,
Amulumbe Mwaami wa baami
Mwaami Lesa eenkabo ngookonsha kucita shaankamiko,
Wakalenga liculu mubusongo bwakwe,
Wakayaka cishi peculu lya maanshi,
Ngowakalenga mimuni inene ya mwiculu,
Wakalenga lisuba ayi linokweendelesha malumwi,
Mweenshi anyenyeenshi ayi shinokweendelesha mashiku,
Wakacaya baana bakwiiya ba bene Ijipiti,
Lesa wakakusha bene Isilaeli pakati kabo,
Wakabakusha alyaansa lya nkusu alimwi litandabikitwe,
Wakapansaanya Lweenge Lusalala pakati,
Wakasubusha bene Isilaeli pakati ka ndulo,
Kunshaamilonga ya Babiloni, twakekala panshi akulila.
Uko twakaanjika tulumbu twesu
Bakatucata busha bakatwaambila ayi twiimbe.
Swebo twakaamba ayi,
Na nkalube ndiwe oJelusalemu,
Mulaka aukalamatile kwiculu lya mulomo,
NoBaami baLesa, amwiibaluke shakacita bene Edomu
Ondabala ya Babiloni webo ooelete kunyonyoolwa!
Ulicite coolwe uyo ubwesa bakateta bako,
Nobaami baLesa, ndaakumulumbaisha amoyo wangu woonse.
Ndaakufukama kunembo lya Ŋanda yanu isalalite.
Ciindi ndindakamulilila, mwebo mwakankumbula.
NoBaami baLesa, boonse bamaami ba pacishi ca panshi balaakumulumbaisha.
Balaakwiimba shanshila shanu noBaami baLesa
NoBaami baLesa, nakubi kwaamba ayi muli kwiculu mulalama baliceesha
Nabi ŋende pakati ka mapensho,
NoBaami baLesa mulaakuncitila shoonse nshemwakanshomesha.
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
NoBaami baLesa mwakanangananga
Mulanshiba ndyeenkala nabi ndyeembuka,
Mulambona mbuli mbooŋenda amboongona,
Kaantana kukusha aliswi pamulomo wangu,
Ndimwe muntabilila kunembo akwisule,
Lushibo lwanu pali ndime lwanyinda ciimo.
Anu inga ndaya kuli kwaamba ayi njube Mushimu wanu?
Nabi ndaamba ayi ntante kwiculu mwebo nkomuli,
Nabi ndoolukila kuswita lisuba,
Koonsebo uko inga kamuliiko ayi muntanjilile.
Nabi ŋambe ayi, “Ntooyuba munshinshe,
awalo munshinshe kuli ndimwe tooshiyiiwo, sobwe.
Ndimwe mwakalenga shipansha sha mubili wangu shoonse,
Ndamulumbaisha ceebo mwakanenga munshila ikankamika.
NoBaami baLesa amumfuune kubantu babiibi.
Bantu abo mbeshikupangabo miyeeyo ibiibi mumyoyo yabo,
Milaka yabo njibiibi mbuli buyoka bwa nsoka.
NoBaami baLesa amumfuune mumaansa a bamucita shibi,
Balinteyete koose bantu balisumpula.
Nobaami baLesa, ndaamba ayi,
NoBaami baLesa noBeshinkusu shoonse, Bapulushi bangu,
NoBaami baLesa, mutabasuminishi bamucita shibi kucita nshebasuni
Balwani bangu abo banshingulukite balalisumpula.
Makalangasha a mulilo aabalokele,
Abo babekesha bamwi mutabaleeki ayi banoocikala mucishi.
NoBaami baLesa, ndishi kwaamba ayi mulafuninina bakandu,
Baluleme balaakulumbaisha liina lyanu,
Empty verse
Empty verse
Empty verse
Empty verse
NoBaami baLesa ntoomulilila, amufwambaane kuncafwa.
Mupailo wangu ube anga ntununkila kabotu pakutenta kunembo lyanu.
NoBaami baLesa, amubike shikulindilila pamulyango wa mulomo wangu.
Mutalekeli moyo wangu kusuna shibiibi.
Muntu ululeme na wanguma, ninkumbu.
Bamaleli babo baakuwaalwa kuswa patulundu twa mabwe,
Lyalo balaakwaamba ayi,
Sombi meenso angu alilangitebo kuli ndimwe Nobaami baLesa noBeshinkusu shoonse,
Amuntabilile kutoose ntobanteyete,
Bamucita shibi abacatwe kutoose twabo,
Empty verse
Empty verse
Empty verse
Empty verse
Ndalilila Mwaami Lesa muliswi lya peculu.
Nanootola matongooshi angu kuli nguwe,
Na moyo wangu watyongola,
Amulange kulyaansa lyangu lyalulyo,
NoBaami baLesa, ndamulilila ayi muncaafwe.
Amunyumfwe kulila kwangu,
NoBaami baLesa, amunyumfwe mupailo wangu,
Mutaŋomboloshi nemusebenshi wanu
Balwani bangu balantandaanya,
Aboobo moyo wangu watyongola,
Na ndeebaluka nshiku shangu shikulukulu,
Ndatambika maansaangu kuli ndimwe mukupaila.
NoBaami baLesa, amunkumbule cakufwambaana
Amuntondeshe lusuno lwanu lutamaani kulila bwaca
NoBaami baLesa amumfuune kubalwani bangu,
Amunjiishe kucita kweelana akuyanda kwanu,
NoBaami baLesa, amulame buumi bwangu ceebo ca liina lyanu.
Amucaye balwani bangu ceebo ca lusuno lwanu lutamaani.
Aalumbaishikwe Mwaami Lesa Mwaandami wangu,
NguLesa wangu shilusuno alimwi moonjuba,
Nobaami baLesa, anu muntu nciinshi ngweenga kamuyeeya?
Muntu ulibo anga nkuyoya kwa linkanda lyomwi.
NoBaami baLesa, amupansaanye liculu akuseluka.
Amutume kubeka kwanu kwa mfula mupalanganye balwani bangu,
Amutambike lyaansa lyanu kuswa kwiculu akuncata.
bantu abo baamba shakubeca
NobaLesa ndaakumwiimbila lwiimbo lupya,
Ndaakwiimbila ndimwe nomupa nkusu shakukoma kubamaami,
Amumfuune kuswa munkusu sha baswamashi ayi mpuluke,
Bana besu basankwa bacikula bwangu,
Matala esu aasule shishango sha mishobo amishobo,
Ŋombe shesu ashishalane, kutabi shisansula nabi shifwa.
Balicite coolwe bantu bacitikilwa shintu ishi,
Empty verse
Empty verse
Empty verse
Ndaakumulumbaisha nobaLesa, noBaami bangu,
Ndanoolumbaisha ndimwe bushiku abushiku.
Mwaami Lesa ulicindeme abuumbi,
Lishalane lilaakunoolwiita lishalane limwi shamilimo yanu iyoosha,
Balaakunokwaamba pabulemu bwanu apabwaami bwanu,
Bantu balaakunokwaamba pamilimo yanu yankusu iyoosha.
Balaakulumbaisha bubotu bwanu buunji,
Mwaami Lesa ngushiluse alimwi ngushinkumbu.
Mwaami Lesa ngumubotu kuli boonse,
Aalumbaishikwe Mwaami Lesa!
Ndaakulumbaisha Mwaami Lesa kwabuumi bwangu boonse.
Mutaciinki manungo mubamaami,
Bushiku ndibafwa, balaboolela kubulongo.
Ulicite coolwe muntu ucafwikwa kuMwaami Lesa wakwe Jakobo,
Ee, muntu uyo ushoma muli wooyo wakalenga liculu acishi ca panshi.
Ncakwiila ngooimikanina baabo balyatililwa,
Ulalengesha boofu mumushimu kubonesha,
Mwaami Lesa ulalama baswamashi bekala pakati lyesu.
Amulumbaishe Mwaami Lesa!
Mwaami Lesa utooboosha Jelusalemu mbwaakalinga.
Ngooyumyayumya myoyo ityongookite
Ulishi mweelo wa nyenyeenshi,
Mwaami wesu ngumunene alimwi ulicite nkusu shiinji.
Amulumbaishe Mwaami Lesa!
Amumulumbaishe noonse nobaanjelo bakwe.
Amumulumbaishe nolisuba amweenshi.
Amumulumbaishe noliculu lya maculu,
Shoonse ashilumbaishe liina lya Mwaami Lesa
Wakashibika mumisena ya nshisho tibili muyayaya.
Amulumbaishe Mwaami Lesa nobapacishi ca panshi,
Amumulumbaishe mwebo nokubeka kwa mfula, nomfula ya mabwe, nocaandwa, nomakumbi
Amumulumbaishe mwebo notulundu tuniini atunene,
Amumulumbaishe mwebo nobanyama bamuluundu anoshifubwa,
Amumulumbaishe nobamaami ba mucishi amishobo yoonse,
Amulumbaishe Mwaami Lesa!
Bene Isilaeli abasangalale muMulengi wabo.
Abalumbaishe liina lyakwe uku kabashana,
Ceebo Mwaami Lesa ulakondwa mubantu bakwe,
Abasekelele bantu basalalite ceebo ca bulemu ubo.
Milomo yabo ayilumbaishe Lesa.
kwaamba ayi babooshe cishole kumishobo imwi,
Abaange bamaami babo ancetani.
Babaciite kweelana ambokulembetwe
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Amulumbaishe Mwaami Lesa!
Amulumbaishe ceebo ca micito yakwe ya nkusu.
Amumulumbaishe kamulisha mapeenga.
Amumulumbaishe kamulisha amisebe uku kamushana.
Amumulumbaishe kamulisha atusenke tuselebete.
Amulumbaishe Mwaami Lesa noshilengwa shiyoya shoonse!
Empty verse
Empty verse
Empty verse
Empty verse
