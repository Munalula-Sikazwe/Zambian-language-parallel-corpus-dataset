Ulilelekedwe muntu ooyo uukaka kulaya kwababi,
Kukondwa kwakwe kuli mumilawo ya Mwami Leza,
Uli mbuli samu likomena munsi aamulonga,
Pele basizibi tabali boobo pe.
Basizibi Leza uyoobapa mulandu mu ciindi calubeta.
Nkaambo Leza uzi bubambwa baluleme.
Ani bamasi bazangila nzi? Ino bayeeyela nzi zyabuyo?
Bami babamasi balibambilila kulwana,
“Atudunsule nketani zyabo.
Mwami Leza uuli acuuno cabwami kujulu ulaseka,
Wamana ulabatapatila cabukali, ulabapenzya mukunyema kwakwe.
Ulati, “Ndime ndakabikka mwami wangu acilundu cisalala Caziyoni.”
Mwami ooyo ulati, “Ndakanana makani aa Leza.
Kondikumbila, ndilakupa masi lube lukono lwako,
Uyoobapwayaula amusako walubulo,
Nkaako amucenjele, nomami, amuswiilile nobabetesi baansi.
Amumukombe Leza cakumuyoowa, mumufugamine cakumulemeka.
Amulibombye kuti atakalali,
O Mwami Leza, mbangaye basinkondoma! Mbangaye bandilwana!
Mbanji bandivwiya baamba kuti, “Leza takonzyi kumuvuna.”
Pele yebo, O Leza, nduwe ntobo iindikwabilila,
Ndakalilila Mwami Leza mpawo wakandivuwa,
Ndalala ansi akoona, kwamana ndabuka nkaambo Leza nguundilela.
Nsiyoowi zyuulu zili kkumi zyabantu zyabaabo
O Mwami Leza, nyamuka! Ndivune, O Leza wangu,
Mwami Leza nguuvuna, nguuleleka bantu bakwe.
Kondivwiila ndaita, O Leza wabululami bwangu
Nywebo nobantu ino mulaleka lili kundisampaula ndemulemu?
Amuzibe kuti Mwami Leza wakalisalila baluleme,
Amuyoowe Leza, mutabisyi, kamuziyeeyesya eezi nomulede amalo aanu.
Amupaizye ziluleme, musyome mu Mwami Leza.
Bantu banji balaamba kuti,
Wanditangazya kapati mumoyo. Kwiinda bajisi cilyo azyakunywa zinji.
Muluumuno ndilalala akoona, nkaambo nduwe olikke,
Koteya kutwi kumajwi aangu, O Mwami Leza.
Swiilila mbwelilila lugwasyo O Mwami, O Leza wangu,
O Mwami Leza, cifumo-fumo lyoonse ulamvwa jwi lyangu,
Yebo toli Leza uubotelwa bubi pe,
Balisumpula tabakonzyi kwiima kumbele lyako.
Ulanyonyoona babeja. O Leza, ulasesemwa abasilweeno batila bulowa.
Pele mebo, muluzyalo lwako lupati, ndanjila muŋanda yako.
Kondeenzya mubululami, O Mwami Leza,
Milimo yabo tayaambi zyamasimpe.
Ubaambilizye kuti balizulidwe, O Leza.
Kobaleka boonse bajana mayubilo mulinduwe basekelele,
Nkaambo nduwe ooleleka baluleme, O Mwami Leza.
O Mwami Leza, utandinyemeni akunditapatila,
Kondeengelela, O Mwami Leza, nkaambo ndimuteteete,
Moyo wangu wapenga kapati. Ino nkuyoosika lili O Mwami Leza?
Akaka, O Mwami Leza, nooboola undivune,
Kunyina mufu uukonzya kukutembaula nguni uukonzya kukulumbaizya kucikkalilo cabafu?
Ndakatala kutongela,
Meso aangu ooboka abuusu,
Amuzwe aawa nyoonse nobasikucita zibi,
Nindalilila lweengelelo ku Mwami Leza,
Basinkondoma bagunwe akutyompwa,
O Mwami Leza wangu, mulinduwe mwenjubide kondifutula
Kuti batandikwamauni mbuli syuumbwa akundizapaula
O Mwami Leza wangu, naandacita eeci, akuzulwa,
naa ndabisizya mweenzuma, naa ndasaala sinkondoma kaatakwe kaambo,
nkokuti sinkondoma anditandaanye akundeenzya,
Nyamuka, O Mwami Leza, mubukali bwako,
Ababungane bantu kulinduwe,
Leza oobeteka bantu banji, kosola mulandu wangu
Bupyopyongani bwasizibi abumaninine.
Intobo yangu ngu Leza uusumpukide,
Leza ngomubetesi uululeme.
Naa kuti muntu wakaka kusanduka,
Walibambila zibelesyo zyakujazya, amivwi yakwe yamulilo.
Ncobeni sizibi ulamita bubi, ulatumbuka bubi, akuzyala zyakubeja.
Ulasya dindi akulilansya amana ulawida muli ndilyo, mudindi lyakwe mwini.
Bubi bwakwe buboolela amutwe wakwe mwini,
Ndalumba Mwami Leza nkaambo uliluleme,
O Mwami, Simalelo wesu, akaka zina lyako ndipati
Watondezya nguzu zyako mumajwi aabana bamvwanda.
Ndabona zyakujulu, akuti maanza aako ngaakazibamba,
ndati ino muntu ninzi kuti komulanganya?
Nikuba boobo O Mwami okamulenga kuti abe musyoonto buyo kulinduwe.
Wakamucita kuti aendelezye milimo yamaanza aako.
banyama bavubwa abamusokwe,
zyuuluka, nswi zyamumaanzi, alimwi azimpangaliko zyamumaanzi.
O Mwami Simalelo wesu, akaka zina lyako ndipati akati
Njoolumba Mwami Leza amoyo wangu woonse.
Njookondwa akusekelela mulinguwe.
Basinkondoma bapilukila musule, balalebwa, akuloba kumbele lyako.
Nkaambo watondezya kuti nnyina mulandu,
Watapatila bamasi, wanyonyoona basizibi,
Basinkondoma bamaninina, banyonyooka cakutabonwa,
Pele Leza nkwali lyoonse.
Ulabeteka nyika mubululami,
Leza ngamayubilo aabapenzegwa,
Boonse bazi zina lyako balakusyoma, nkaambo yebo,
Amutembaule Mwami Leza, uulaacuuno cabwami mu Ziyoni.
Ooyo uusubula batila bulowa, nguubayeeya,
Kobona, O Mwami Leza, basinkondoma mbobandipenzya.
Kuti ndaambilizye ntembauzyo zyako zyoonse,
Bamasi bawida mudindi ndibakasya, kakole kasisidwe
Leza walibonya mukubeteka kwakwe kululeme.
Basizibi bayoopilusigwa kwacivumwe,
Nkaambo bacete tabakooyoolubwa lyoonse,
Nyamuka, O Mwami Leza, muntu atazundi, beteka bamasi kumbele lyako.
Ubayoosye O Mwami Leza, bamasi bazibe kuti mbantu buyo.
Ino wiimina nzi kule, O Mwami Leza?
Basizibi balapenzya bacete cakulisumpula abajatwe mumakanze ngibakaliteya.
Nkaambo zizibi ulikankaizila ziyandisya moyo wakwe,
Sizibi tayandauli Leza nkaambo kakulisumpula,
Ulazwidilila muli nzyacita lyoonse,
Ulaamba mumoyo wakwe kuti, “Ndinoolikkalide lyoonse,
Kwaamba kwakwe nkwakusinganya, kubeja akukonga.
Ulakkala kayubilide muminzi,
Ulayubilila akukkalilila bantu musokwe.
Wabavumpa batakonzyi kuligwasya ulabapwayaula,
Ulaamba mumoyo wakwe kuti, “Leza takombi, tazilanganyi eezi.”
Nyamuka O Mwami Leza, bonesya nguzu zyako, utalubi bapengede.
Nkaambo nzi mubi ncasampaula Leza? Ulyaambilila nzi kuti,
Pele yebo, O Leza, ulabona, ulalanga bubi amapenzi,
Kotyola maboko aabanyongene basizibi.
Leza ngo Mwami lyoonse alyoonse,
O Mwami Leza, ulamvwa kuyanda kwabalitola ansi.
Bamusyaala abaabo badyamininwa ulabakwabilila
Muli Leza mwenjubide. Ino mulandaambila buti kuti,
Amubone, basizibi baloongomeka buta bwabo,
Kuti matalikilo anyonyoonwa,
Mwami Leza uli muŋanda yakwe iisalala,
Mwami Leza ulalingula baluleme abasizibi
Uyoobawisizya makala aamulilo uuyaka wamabwe aasalufa,
Nkaambo Mwami Leza uliluleme, ulayandisya milimo iiluzi.
Kotugwasya O Mwami Leza, nkaambo bakukomba tabaciwo,
Baamba buyo cakubeja kuli umwi aumwi,
Mwami Leza akosole milomo yakuupaupa,
Baamba kuti, “Amilaka yesu tulazunda,
Nkaambo kakudyamininwa kwabacete akutongela kwabapengede.
Majwi aa Mwami Leza alasalala,
Yebo, O Mwami Leza, unootubamba,
Basizibi baleenda koonse-koonse, bantu balalemeka zibi.
O Mwami Leza, ulaleka lili kunoondiluba lyoonse?
Ndaleka lili kumvwa macise mumoyo wangu?
Kondiyeeya O Mwami Leza wangu, kondivuwa.
Sinkondoma ataambi kuti, “Ndamuzunda.”
Pele mebo ndasyoma muluyando lwako lutazungaani.
Ndaimbila Mwami Leza, nkaambo uli kabotu kulindime.
Bafuba-fuba balati, “Kaa! Taakwe Leza.”
Kuzwa kujulu Mwami Leza ulalanga bantu baansi kuti abone
Pele boonse balubizya, mbabi boonse buyo, kunyina naba
Sena boonse basizibi banyina luzibo?
Pele bayooyoowa kakunyina acibakonga pe,
Nywebo nobabi mupilinganya makanze aabaabo bacete,
Akaka lufutuko lwa Baisilayeli nulwakazwida mu Ziyoni,
O Mwami Leza, nguni uukonzya kukkala muŋanda yako?
Nguyooyo uutakwe kampenda mubweende bwakwe.
Uutalengeleli twaambo amulaka wakwe,
Nguyooyo uusampaula baabo Leza mbaakaka,
Ulacita eezyo nzyaakonkezya, nikuba kuti cimucisa buti.
O Leza, kondikwabilila, ciyubilo cangu nduwe.
Ndakati ku Mwami, “Nduwe Mwami Leza wangu,
Kwaamba basalali balaanyika aano, balalemekwa aaba, nkaako ndabotelwa.
Baliletela mapenzi manji aabo batandila baleza bambi,
Lukono lwangu O Mwami Leza nduwe ookandipa,
Minyinza yangu yakwakwabukila mumasena mabotu,
Mwami Leza ndilamulumbaizya mbwali nguundilailila,
Ndilizi kuti Mwami Leza mpali lyoonse,
Nkaako moyo wangu ulatangala,
Tokooyoondisiya mwacivumwe,
Nzila yabuumi nduwe ookanditondezya,
Kukomba kululeme kokuswiilila O Mwami Leza,
Uluukosola bweelede mulandu wangu,
Moyo wangu uluuzi nkaambo ulandilingula masiku,
Nsyaambi zibi mbuli bantu bamwi,
Ntobela buyo nzila nzyako lyoonse, kunyina aneleya taaku.
Ulandivuwa O Leza ndakwiita,
Luyando lwako lugambya lutondezye,
Ndikwabilile mbubonya mbokwabilila liso lyako,
Kondikwabilila kuzwa kubabi bayanda kundilwana,
Mbayumu myoyo tabakwe lubomba, baambauzya kasampu-sampu.
Balikunditobela, lino bandizinguluka,
Mbuli syuumbwa uulindila ncati vumpe mbobabede,
Akaka O Mwami Leza nyamuka, swaangana abasinkondoma aaba,
Kuzwa kubantu babi baliboobu, ndifutule ajanza lyako, akaka O Mwami Leza.
Mukuti ndiluleme ndiyoobubona busyu bwako,
Nduwe nguzu zyangu O Mwami Leza nkankakaako ncekuyanda.
Mwami Leza ngomwaala acisitilizyo cangu cindivuna,
Ndamwiita Mwami Leza, ulandifutula kuzwa kuli basinkondoma,
Kundizingulukide ngozi zyalufu,
Zyandizinguluka ngozi zya kwacivumwe,
Mumapenzi aangu ndakalilila Mwami Leza,
Yakazyangama akuzungaana nyika,
Kwakali kuunta busi mumpemo zyakwe,
Wakaandula julu, waza ansi,
Wakatanta bakelebu wauluka, amababa aaluuwo wapeeluka.
Musinze wakali muvumbilide, akali muzingulukide makumbi
Mukubala kwakwe mwakali kuzwa ndabo acivulamabwe,
Wakazuma kuzwa kujulu Mwami Leza,
Basinkondonyina bakamwaika naakafusa mivwi yakwe,
Tako lyalwizi lyakalibonya,
Kuzwa kujulu Mwami Leza wakalandabika janza,
Kuzwa kuli basinkondoma basinguzu wakandivuna,
Nkelaapenzi bakandilwana,
Abusena bubotu mpaakandibikka,
Bweelede bululami bwangu mbwaandicitila Mwami Leza,
Nzila zya Mwami Leza nzyebamba lyoonse,
Milawo yakwe njindakaswiilila lyoonse,
Nsijisi kampenda kuli nguwe, ndalibamba kuzwa kububi.
Kweendelana abululami bwangu, Mwami Leza wandilumbula.
Kuli baabo bakusyoma, O Mwami Leza, ulasyomeka.
Zisalala nzyocitila baabo balondokede,
Mwami Leza ufutula babombede,
Munzenge wabuumi bwangu Mwami Leza nguuuyasya,
Ndilakonzya kulwana mpi niiba buti nondigwasya,
Nzila zyakwe zililondokede, aalo majwi aakwe alasyomeka,
Alikke Mwami Leza ngo Leza,
Uundipede nguzu ngu Leza,
Maulu aangu waayumya mbuli aanjeleele,
Ngonguwe uundiiisya kulwana nkondo,
Antobo yako yalufutuko ulandisinkilizya,
Nzila yangu nguuikwakwabula, kuti intabi nesyikuka.
Ndakalikubeenzya basinkondoma ndabatandaanya,
Ndakabapwayaula cakuti tiibakabuka limbi pe,
Nguzu zyakulwanya nkondo nguwakandipa,
Nguwakacitya kuti basinkondoma banditije,
Bakalilila lugwasyo, wakakonzya kubagwasya taakwe pe,
Mbuli lusuko lupepaulwa aluuwo mbwindakabasila,
Kuzwa kuli baabo bakali kundilwana wakandivuna,
Majwi aangu balaaswiilila mbubaamvwida buyo,
Balatuntuma kalibalekede, balaza kuzwa muziyubilo zyabo.
Mwami Leza muumi. Mukuti ngomwaala uundikwabilila aalemekwe,
Nguundibweedezezya basinkondoma, nguundizundila bazwamasi.
Kuzwa kuli basinkondoma nguundifutula,
Nkaako O Mwami Leza njookulumbaizya kubazwamasi,
Nduwe oopa kuti mwami wako azunde,
Zyakujulu zyaambilizya bulemu bwa Leza,
Buzuba abuzuba zilaambilizya, masiku amasiku zilatondezya luzibo.
Nikuba kuti tazyaambauli nikuba kukanana naaceya,
Pele mulumbe wazyo ulimwaikide mbwiili nyika,
Lilazwa mbuli sibwiinga uuzwa muŋanda yakwe,
Litalikila kulubazu lomwe lwakujulu,
Ulilondokede mulawo wa Mwami Leza, ulabukulusya muuya,
Ililuleme milawo ya Mwami Leza, ilatangazya moyo,
Bulondosi bukkalilila lyoonse alyoonse nkulemeka Mwami Leza,
Ilayandika kwiinda ngolida, kwiinda ngolida iini-ini,
Njiicenjezya mubelesi wako, aimba ulajana bulumbu bupati.
Ani nguni uumvwisya ndubizyo zyakwe?
Ndikwabilile kuzinyonyoono zyakucita aacaali, zitandeendelezyi pe,
Majwi ngekanana amiyeeyo yamoyo wangu,
Ciindi ncoli mumapenzi Mwami Leza akumvwe,
Akugwasye kuzwa ku ŋanda yakwe iisalala akukwabilile kuzwa ku Ziyoni.
Zituuzyo zyako zyoonse aziyeeye,
Eeco cisukeme moyo wako akupe,
Noyoozunda tuyooyobeka cakutangala,
Ndaziba lino kuti Leza ulafutula munanike wakwe,
Kuli bamwi basyoma nkalaki abamwi basyoma mabbiza,
Aaba balalebwa akuwa, pele swebo tulaima nji.
O Mwami Leza, kozundya mwami, kotuvuwa notukwiita.
O Mwami Leza, mwami ulasekelela munguzu zyako,
Eeco cisukeme moyo wakwe ncomupa,
Wamupa buumi mbwaakakukumbila,
Wakakukumbila buumi eelyo yebo wakamupa,
Walemenena nkaambo kakuti wakamuzundya,
Kwaambisya wamupa zileleko zitamani,
Mukuti mwami usyoma mu Mwami Leza,
Lilabajata basinkondonyoko janza lyako,
Uyoobasowela mubbibi lyamulilo ciindi waakulibonya,
Lunyungu lwabo uyoolunyonyoona kuzwa munyika,
Nikuba kuti bayeeya zyakukubisizya,
Baakubona kuti walibambila mivwi yakubayasa eeci ciyoocita kuti bakutije.
Munguzu zyako O Mwami Leza uyootembaulwa,
Akaka Leza wangu, Leza wangu, wandisiila nzi?
O Leza wangu, ndakulilila sikati, pele tondimvwi,
Uusalala uukkede acuuno cabwami nduwe,
Wakali kusyoma basikale besu nduwe,
Nibakakulilila wakabafutula,
Lino mebo ndili mbuli namula nsili muntu pe,
Bandibona boonse baide kundinonga,
“Aamufutule tubone Mwami Leza ngwasyoma,
Nduwe ookacitya kuti ndizyalwe,
Ndakabikkwa alinduwe mbwindakazyalilwa buyo,
Utanditantamuki mapenzi alaafwiifwi kundisikila,
Bandizinguluka banyati banji, bandeengela banyati banguzu baku Basyani,
Bandaasamina mbuli basyuumbwa bavuluma, bayanda kundikwamauna.
Ndaba mbubonya mbuli maanzi aatilwa,
Nta mbuli lukaye mbuwayuma moyo wangu,
Kwandeengela babwa, kwandizinguluka nkamu yabasizibi,
Mafuwa aangu oonse ndakonzya kwaabala,
Baabana zisani zyangu akati kabo,
Pele yebo buyo O Mwami Leza utanditantamuki,
Kuzwa kupanga lijaya ndivune,
Ndivune kuzwa kumilomo yaba syuumbwa,
Kubakwesu ndiyooambilizya zina lyako,
Amumutembaule Mwami Leza nywebo nomumuyoowa,
Ooyo uupenzegwa tamulekelezyi nikuba kumufutatila,
Njookutembaula akati kambungano yoonse,
Bayoolya akukkuta bacete, bayoomutembaula aabo
Iyooyeeya misyobo yoonse yaanyika,
Mwami Leza ngomwami, nguulela zisi.
Bakupukide boonse bayoolya akumukomba,
Bana bayoomumanina milimo, mazyalani aaciza ayoobelekela Mwami.
Bayooambilizya zyabululami bwakwe kuli baabo batana zyalwa,
Mwami Leza nguundeembela, taakwe ncenjoobula.
Mumacelelo aamweemvwe mwandilazika,
Moyo wangu nguuubukulusya, munzila zyabululami mwandeenzya,
Nikuba kuti njende mukkuti lisiya, lyalufu, nsiyoowi bubi
Kumbele lyabasinkondoma nkoondibambila pobwe,
Masimpe zinoonditobela mazuba aabuumi bwangu boonse,
Nyika azyoonse zili mulinjiyo nzya Mwami Leza,
Nguwakiibikka alwizi, wiikkazika atala aamaanzi.
Cilundu ca Mwami Leza nguni uukonzya kucitanta?
Nguyooyo uucita zisalala uunyina kampenda mumoyo,
Ooyo nguukonzya kulemekwa a Mwami Leza,
Mbombuboobu mbolibede zyalani lyabaabo bamukomba,
Nomilyango amukwakwabuke, mujaluke nozitendele zyakale-kale,
Ani nguni Mwami wabulemu?
Nomilyango amukwakwabuke, mujaluke nozitendele
Ani nguni Mwami wabulemu? Ngu Mwami Leza Wamakamu,
Ngwekomba nduwe buyo O Mwami Leza.
Ngwesyoma nduwe buyo O Leza wangu,
Taakwe uuyoousigwa nsoni kuti kajisi lulangilo mulinduwe.
O Mwami Leza, kondizibya nzila zyako, undiiisye mbweelede kweenda.
Ndiiisye akundisololela mukasimpe kako,
Koyeeya O Mwami Leza, lweengelelo aluyando lutazungaani, nzizyako kuzwa kaindi.
Zibi zyakubukubusyi bwangu utaziyeeyi,
Mmubotu akululama Mwami Leza,
Munzila ziluleme mwasololela babombede,
Nzila zya Mwami Leza zyoonse zitondezya luyando,
Muzina lyako O Mwami Leza, ndilekelela mulandu wangu, nuukomena buti.
Nguni muntu uulemeka Mwami Leza?
Ooyo lwakwe uyookkala kakupukide,
Mwami Leza mulongwe wabaabo bamulemeka, ulabazibya cizuminano cakwe.
Meso aangu alangilide ku Mwami Leza lyoonse,
Kondiceba undibede aaluse, ndeendikke ndipengede.
Ndijisi mapenzi manji mumoyo wangu, ndivuna kumause aangu aaya.
Kobona kupenga amause aangu, undilekelele zibi zyangu zyoonse.
Bona kuvula kwabasinkondoma, balindikweekede kapati.
Kwabilila buumi bwangu, ndivune, intausigwi nsoni,
Kusyomeka abululami bwangu zilandikwabilila,
Nununa Baisilayeli O Leza, ubanunune kumapenzi aabo.
Ngwekomba nduwe buyo O Mwami Leza.
Ngwesyoma nduwe buyo O Leza wangu,
Taakwe uuyoousigwa nsoni kuti kajisi lulangilo mulinduwe.
O Mwami Leza, kondizibya nzila zyako, undiiisye mbweelede kweenda.
Ndiiisye akundisololela mukasimpe kako,
Koyeeya O Mwami Leza, lweengelelo aluyando lutazungaani, nzizyako kuzwa kaindi.
Zibi zyakubukubusyi bwangu utaziyeeyi,
Mmubotu akululama Mwami Leza,
Munzila ziluleme mwasololela babombede,
Nzila zya Mwami Leza zyoonse zitondezya luyando,
Muzina lyako O Mwami Leza, ndilekelela mulandu wangu, nuukomena buti.
Nguni muntu uulemeka Mwami Leza?
Ooyo lwakwe uyookkala kakupukide,
Mwami Leza mulongwe wabaabo bamulemeka, ulabazibya cizuminano cakwe.
Meso aangu alangilide ku Mwami Leza lyoonse,
Kondiceba undibede aaluse, ndeendikke ndipengede.
Ndijisi mapenzi manji mumoyo wangu, ndivuna kumause aangu aaya.
Kobona kupenga amause aangu, undilekelele zibi zyangu zyoonse.
Bona kuvula kwabasinkondoma, balindikweekede kapati.
Kwabilila buumi bwangu, ndivune, intausigwi nsoni,
Kusyomeka abululami bwangu zilandikwabilila,
Nununa Baisilayeli O Leza, ubanunune kumapenzi aabo.
Ambilizya kuti ndiluleme O Mwami Leza,
Ndisunke O Mwami Leza undisole, lingula moyo amizeezo yangu.
Luyando lwako lutazungaani ndolundisololela,
Basilweeno tatweendi aamwi pe,
Ilandisesemya mbungano yabacita zibi,
Kutondezya kuti nnyina mulandu ndasamba mumaanza,
Zyamilimo yako iikankamanisya ndazyaambilizya akulumbaizya munyimbo.
Ndiiyandisya ŋanda njokkala, O Mwami Leza, eeyo mujanwa bulemu bwako.
Utuukukulizyi antoomwe abasizinyonyoono muuya wangu,
Mbantu bacita zibi coonse ciindi, mbambabaabo batambula masinkamulomo.
Mubuumi bwangu nnyina kampenda pe, ndibede aaluse ndivune.
Ndiimvwi cakuliiba aabambasede, ndatembaula Mwami Leza
Mwami Leza ngomunununi alufutuko lwangu, kunyina ngweyooyoowa,
Nibaswena basikucita zibi kuti bazoondilwane akundizazaula,
Nikuba kuti impi yoonse indisinkilizye, tuuduntauki moyo wangu pe,
Ndikumbila cintu comwe ku Mwami Leza,
Uyoondiyubika muciindi camapenzi, uyoondisisa mucikombelo cakwe,
Basinkondoma bandizingulukide njoobazunda,
Swiilila jwi lyangu nekwiita O Leza, kondifwida luzyalo, ndivune.
Wakaamba kuti, “Amundiyandaule.” Mebo ndakati, “Ndinookuyandaula, O Mwami Leza.”
Utalisisi kuzwa kuli ndime, utanditandi mubukali ndemubelesi wako,
Nikuba kuti taata abaama bandisowa, uyoonditambula Mwami Leza.
Ndiiisye nzila zyako O Mwami Leza, kondeenzya mumukondo wabululami,
Utandaabi kuli basikundilwana, mbanji bandikonga akundilengelezya twaambo.
Ndicizuminine eeci cakuti, njoobona bubotu bwa Mwami Leza, kubusena kuli baumi.
Syoma mu Mwami Leza, zumina koba aalulangilo, syoma mu Mwami Leza.
Ndakwiita, O Mwami Leza, omwaala wangu, kutabi mbuli kuti tondimvwide,
Koswiilila kukomba kwangu, ndakwiita kuti undigwasye ciindi netambika
Utandikweleli antoomwe abasizibi, aabo bacita zitaluzi,
Kobabweedezezya bweelede milimo yabo, kweendelana amicito yabo,
Tababikki myoyo kumilimo ya Mwami Leza, nikuba kuncito zyamaanza
Aalumbwe Mwami Leza, nkaambo wandiswiilila nindamulilila lweengelelo.
Mwami Leza nenguzu, nentobo yangu, ndilamusyoma cakumaninina,
Mwami Leza nenguzu zyabantu bakwe, nceciyubilo calufutuko kumunanike wakwe.
Kofutula bantu bako, ubaleleke nkaambo ndukono lwako, ubeembele kobalela lyoonse.
Amulumbaizye Mwami Leza nozyakujulu,
Amulipe bulemu bweelede zina lyakwe,
Ijwi lya Mwami Leza liteelelwa mumaanzi, Leza wabulemu ulazuma,
Ijwi lya Mwami Leza ndyanguzu, jwi lya Mwami Leza ndyabulemu.
Ijwi lya Leza lilapandaula masamu aamulombe,
Zilundu zyaku Lebanoni ulazisotoosya mbuli moombe,
Ijwi lya Mwami Leza, licita kuti ndabo zibbalauke.
Alimwi jwi lya Mwami Leza lilazungaanya nkanda,
Ijwi lya Leza lilatyoloola mibanga,
Mwami Leza ulikkede acuuno cabwami keendelezya maanzi aabbilwa,
Mwami Leza nguupa bantu bakwe nguzu,
Mukuti wandigwasya O Mwami Leza ndakutembaula,
O Mwami Leza wangu nindakwiita, nindakwiita kuti undigwasye, wandiponya.
Nduwe ookandigwisya kucuumbwe O Mwami Leza.
Nobasalala bakwe Mwami Leza amumutembaule munyimbo,
Nkaambo ulakalala mukaindi kaniini buyo,
Nindakakupukide ndakaamba kuti, “Taaku cinga candizungaanya.”
Mububotu bwako, O Mwami Leza, okandikkazika,
Ndakakwiita O Mwami Leza, kuli Leza ndakalilila lugwasyo.
“Ino kuli mpindu nzi mulufu lwangu, kuti naa ndaya kwacivumwe?
Ndiswiilile, undifwide luzyalo O Leza, kondigwasya, O Mwami Leza.”
Kulila kwangu wakusandula kwaba kuzyana, wasamununa buumba bwangu wandipa kukondwa.
Kukondwa kwakuti nkutembaule O Mwami Leza cakutangala,
Njubila mulinduwe O Leza, ntausigwi nsoni ndazundwa,
Kulindime ucenjeke kutwi kwako, fwambaana kundivuna,
Masimpe, ndomba, mayubilo amatijilo aangu nduwe,
Undigwisye mutukole ntobanditeede, nkaambo nguzu zyangu nduwe.
Muuya wangu nduupa mumaanza aako, ulasyomeka, O Mwami Leza, wandinununa.
Aabo batobela mituni yabuyo ulibasulide,
Muluyando lwako lutazungaani mwebotelwa akukondwa,
Nookandaaba kuli basinkondoma taaku,
Akaka, kondifwida luzyalo, O Mwami Leza, ndili mumapenzi mebo,
Buumi bwangu bwamana abuusu, myaka yatwentana kukutongela,
Kuli basinkondoma boonse ndasampuka, abalo beenzuma baide kundiweela,
Ndaba mbuli muntu uufwide, ndalubwa, mbuli cibiya cifwide mbwindaba.
Bantu banji ndabaswiilila kabavwiya, balandiyoosya mazuba oonse,
Pele nsyoma nduwe O Mwami Leza, ngamba kuti, “Nduwe Leza wangu.”
Mumaanza aako momuli ziindi zyangu, kuli baabo bandipenzya basinkondoma kondivuna.
Mebo ndemubelesi wako ndileleke, undivune muluyando lwako.
O Leza, intausigwi nsoni, kuli nduwe nkwelilila,
Baumuzye basikubeja, aabo baamba majwi akusampaula baluleme,
Bubotu bwako mboyobwelede bakuswiilila mbupati,
Ulabavuna kumakanze aabantu akubasisa aawo mpobede,
Aalumbwe Leza nkaambo wanditondezya luyando lwakwe,
Nkeyoowede ndakati, “Ndagwisigwa kuli nduwe.”
Nobasalali bakwe amumuyandisye Mwami Leza lyoonse,
Amube aacamba, muyume, nyoonse nywebo nomulangila Mwami Leza.
Ooyo muntu uulekelelwa milandu yakwe ulilelekedwe, iiyi,
Ooyo Leza ngwatabikkilili cinyonyoono ulilelekedwe,
Ndakagonkelwa nindatakalyaambilila mulandu wangu,
Janza lyako lyakali ndidyaaminide sikati amasiku,
Kuli nduwe nkundakalyaambilila zinyonyoono zyangu,
Ciindi camapenzi baluleme boonse abakombe kuli nduwe,
Ciyubilo cangu nduwe, alimwi mumapenzi nduwe oondikwabilila,
Nzila njoelede kutobela njookuzibya akukuiisya,
Mutabi mbuli bbiza naa myulu zitakwe luzibo,
Balijisi mapenzi manji basizibi,
Nyoonse nobalulami amubotelwe muli Leza,
Nywebo nobalulami amusekelele muli Leza,
Amumutembaule Mwami Leza akalumbu,
Lwiimbo lupya amumwiimbile walo,
Aliluleme majwi aa Mwami Leza,
Kubeteka bweelede aziluleme nzyayanda walo,
Akalengwa ajwi lya Mwami Leza majulu,
Mbuli maanzi aali munongo, mbwabunganya maanzi aalwizi,
Iilemeke Leza nyika yoonse, bamukombe boonse bakkede ansi.
Nkaambo mbwaakakananina cakacitika,
Makanze aabamasi Leza ulaanyonganya, mizeezo yabo uliisinkila.
Aliimvwi lyoonse makanze aa Mwami Leza,
Ooyo uuzumina mu Mwami Leza,
Kuzwa kujulu Leza ulalanga, bantu boonse ulababona.
Boonse bakkede ansi ulabalingula kuzwa koko nkwakkede.
Myoyo yabo boonse nguwakiibumba,
Tafutuki mwami akaambo kakukomena kwampi yakwe pe,
Utasyomi mabbiza aankondo kuti uzunde,
Aabo bamulemeka Leza ulibabwene,
Kuzwa kulufu ulabavuna, muciindi canzala ulababamba.
Ilangila mu Mwami Leza myoyo yesu,
Mulinguwe mwiikondwa myoyo yesu,
Lutazungaani luyando lwako,
Ciindi coonse ndinootembaula Mwami Leza,
Mu Mwami Leza mwelikankaizizya,
Antoomwe andime amumulemeke Mwami Leza,
Wakandivuwa Mwami Leza nindakamukomba,
Balatangala aabo balanga kulinguwe lyoonse,
Mwami Leza wakavuwa uupengede naakamwiita,
Mungelo wa Mwami Leza ulindilila baabo balemeka Leza,
Mwamusola mulabona kuti Mwami Leza mmubotu,
Nywebo nobasalali bakwe amulemeke Mwami Leza,
Basyuumbwa balawizuka akufwa nzala,
Nobana bangu amuboole mundiswiilile.
Ooyo uuyanda buumi, uuyanda koongola,
alesye mulaka wakwe kububi,
Cita zibotu uleke zibi, ulangaule luumuno akuluccilila.
Ulangisisya baabo bacita ziluleme Mwami Leza,
Mwami Leza usulaikide baabo bacita zibi,
Mwami Leza ulabavuna balulami nobamulilila kuti abagwasye,
Mwami Leza ulaafwiifwi abaabo bawizukide,
Mululami mapenzi manji naamusikila buti,
Mwami Leza ulamukwabilila kabotu,
Bubi bujaya uubucita, bayoopegwa cisubulo aabo balwana baluleme.
Ulabanununa babelesi bakwe Mwami Leza,
Aabo bandikazya O Mwami Leza, ubakazye ayebo,
Bweza ntobo azyakulwanya zimwi, nyamuka uzoondigwasye.
Belesya sumo amuumba, kuli baabo banditandaanya,
Bagunwe, bause nsoni aabo bayanda kundijaya,
Bapepululwe amuuwo mbuli bungu, abatande mungelo wa Mwami Leza.
Ibe yamudima nzila yabo kiitezemuka,
Kakunyina ancindacita banditeya kakole, bandisida dindi.
Kabatalibambilide, banyonyoonwe, kabace kakole nkibakanditeede,
Uyookondwa mu Mwami Leza moyo wangu,
Cakumaninina njooamba kuti, “Uuli mbulinduwe, O Mwami Leza nguni?
Nkobali bakamboni babeji bayumu myoyo,
Muciindi cabubotu, bandiletela bubi,
Ciindi nibakacisidwe mebo ndakasama masaka,
Mbuli uulila mwanookwabo naa mweenzinyina mbundakabede,
Nindakalebwa balo bakatalika kusekelela,
Mbubucita bakunze mbubakali kundisampaula,
Ino unoolangilide kuyoosikila lili O Mwami Leza? Kuzwa kubukali
Lino akati kambungano mpati njookulumba,
Batandiyandi aabo basinkondoma batandiseki, kaatakwe aciliwo,
Kwiina nobaamba caluumuno. Aabo banyina lwaambawida munyika, balabatamikizya twaambo.
Bakandisampaula kabati, “Eebuya, eebuya, twalibonena tobeni.”
Utaumuni buyo O Mwami Leza, nkaambo omwini ulizibwene eezi,
Nkoo, nyamuka, unyamuke undivune, bakazye, O Leza, O Mwami wangu.
Mubululami bwako O Mwami Leza ndaambilizya, ndaambilizya kuti nnyina kaambo,
Bataambi kuti, “Eebuya, nceeci ncitwali kuyanda.”
Bausigwe nsoni aabo babotelwa amapenzi aangu,
Abakondwe akusekelela aabo babotelwa mubululami bwangu,
Zyabululami bwako mulaka wangu uyoozyaamba, buzuba abuzuba ndinookutembaula.
Mukati kamoyo wamuntu mubi momutalikila cibi, nkaambo walo talemeki Leza.
Ulalisumpula kapati, uyeeya kuti Leza takonzyi kuziba cinyonyoono cakwe kuti amusubule.
Waamba majwi aalucengo mabi, zyabusongo, zibotu tayandi kuzicita.
Ukanza bubi nalede abulo, kunzila mbi nkwalyaaba, unyina kasesi abubi.
Kujulu kwini nkokujanika luyando lwako lutazungaani, O Leza,
Mbubulibonya zilundu mbobulibonya bululami bwako bupati,
Lulagwasya kapati luyando lwako lutazungaani,
Zilyo nzyobapa balalya akulilekela, mumulonga wazileleko zyako mobanywa.
Kasensa kabuumi nduwe, mumuni tuluubona mukumweka kwako.
Kobayanda lyoonse aabo bakuzi, aabo baluleme mumyoyo kobatondezya lufutuko lwako.
Atanditandaanyi muntu uulisumpula, atanditandili maanza aasizibi.
Basizibi mbaaba baliwida, tabatibuke, babbuntilwa ansi.
Utalipenzyi akaambo kababi, bacita zibi utababedi aabbivwe.
Balafwambaana kupusama mbuli bwizu, balanyana-nyana mbuli tusyango.
Kosyoma mu Mwami Leza noticite zibotu, notikonzye kukkala munyika cakuliiba.
Mu Mwami Leza kobotelwa, ziyanda moyo wako uyookupa.
Ku Mwami Leza ulipe, uyookucitila zibotu osyoma muli nguwe.
Uyoomwesya bululami bwako, mbubumweka mumuni wakubucedo,
Konga kolibatamika kumbele lya Mwami Leza,
Lijate, leka bukali, utanyemi, utalikatazyi nkaambo inga cakuletela bubi.
Bayoonyonyoonwa babi, bayookona nyika aabo balindila Mwami Leza.
Kwainda kaindi kaniini buyo, babi tabacinooliwo,
Babombede myoyo bayookona nyika, bayookkala muluumuno akukupuka.
Babi bakanza baluleme, cabukali babalumina ntwino.
Ulabaseka babi Mwami Leza.
Basizibi basomona mapanga akukwela buta,
Mapanga aabo ayoobbwabula myoyo yabo beni, mata aabo ayootyoka.
Cita cintu cibotu ciluleme nociceya, kwiinda kucita bubi bwabasizibi banji.
Nobaba aanguzu buti basizibi bayoonyonyoonwa, Mwami Leza ukwabilila baabo baluleme.
Mazuba aabantu banyina kampenda ulaazi Mwami Leza,
Tabakawizuki muciindi camapenzi, bayoolya cakulilekela muciindi canzala.
Basizibi bayooloba, basinkondonyina Leza bayoonyana-nyana
Basizibi bakweleta tabapilusyi pe, baluleme balapa cabwaabi.
Bayookona nyika aabo balelekwa a Mwami Leza, aabo bamusinganya bayoofwidilila.
Mwami Leza ulabotelwa amuntu ulaabweende busololelwa anguwe.
Nikuba kuti alebwe inga tawi pe, nkaambo janza lya Mwami Leza mwini ndelimujatilide.
Ndakali mwana mpaawa sunu ndacembaala,
Balaleta lyoonse akwaaba amaanza obilo, bana babo banoojisi cileleko.
Cita zibotu, leka bubi, ocita oobo uyookkala koliibide lyoonse.
Nkaambo baluleme Mwami Leza mbayanda, basyomeka kuli nguwe taaku nayoobalekelezya.
Bayookona nyika mbabaabo baluleme,
Mululami waamba cabusongo amulomo wakwe,
Mumoyo wakwe muuli mulawo wa Leza. Kunyina naleya pe.
Basizibi bayubilila baluleme, bayanda kubajaya.
Takooyoobaaba kuli mbabo Mwami Leza pe,
Kobamba nzila zya Mwami Leza akulangila muli nguwe,
Ndakabona sizibi ulaalunya kalisumpula,
Nindakainda lwabili, ndakajana kuti taciwo,
Langisisya muntu uutakwe kampenda, bonesya muntu uuluzi,
Basizibi uyoobanyonyoona, kunyonyooka ngamamanino aabo.
Uufutula baluleme ngu Mwami Leza,
Mwami Leza nguubagwasya akubavuna,
Mukunyema kwako utanditapatili O Mwami Leza, mubukali bwako utandisubuli.
Yandiyasa mivwi yako, lyandilemena janza lyako.
Akaambo kabukali bwako nsicilimvwide akuti ndili muntu,
Yandikomenena milandu yangu, yandibeda mukuli uulema.
Zyanunka zilonda zyangu, zizwa busina,
Ndalemenwa kapati, ndavungumana, buzuba boonse njide kulila.
Nsicili ndime pe, musana wapya.
Ndigonkedwe, ndiwizukide, ndatongela mucamba mulapya.
Mbuli mbwekusukamina lyoonse ulilibwenene O Mwami,
Ndoomfokelwa, nguzu zyandimanina, moyo wangu uladuntaana.
Balongwe bangu abeenzu bandiyaamuka,
Balinditeede aabo bayanda kundijaya,
Mebo nsikonzyi kumvwa, ndimusinke matwi,
Mbuli muntu uutakonzyi kumvwa mbwindaba,
Lulangilo lwangu lulimulinduwe O Mwami Leza,
Ndakati, “Utabalekeli kuti babotelwe, balidunde ndaakuwa.”
Lyoonse ndiwakuciswa-ciswa, ndaafwiifwi kufwa.
Ndalyaambilila milandu yangu, nduuside akaambo kacinyonyoono cangu.
Basinkondoma bandikanza balaanguzu,
Bandipilusizya bubi mucilawo cabubotu mbanji,
Utandilekelezyi O Mwami Leza, O Mwami Leza utanditantamuki.
Fwambaana uzoondigwasye, O Mwami mufutuli wangu.
Ndakati, “Ndilalangilila nzila zyangu, kuti intaambi zilubide,
Nkeumwide, nkelibatamikide, nketaambi cintu nicibota, mapenzi aangu akaindilila.
Mwakayaka mucamba nindakatungumana, ndakaatikila.
“Nditondezye mamanino aabuumi bwangu O Mwami Leza wangu,
Wandigonkela mazuba, myaka njabuyo kulinduwe,
Buumi bwamuntu buli mbuli cimvule ciya kooku a kooku,
Ino ncecilangila O Mwami Leza ncinzi? Lulangilo lwangu luli mulinduwe.
Kuzwa kuzinyonyoono zyangu zyoonse kondivuna, intabi cisesyo kubafuba-fuba.
Nsikooambaula limbi pe ndaumuna ono, ndaumuna nkaambo nduwe oocicita eeci.
Cigwisye cimboko cako, zyuumo zyako zyandiminya.
Akaambo kazinyonyoono bantu ulabasubula akubatapatila,
O Mwami Leza, swiilila kukomba kwangu, kulila kwangu kwalugwasyo ukuteelele,
Utanoocindilangide kuti mmbotelwe, netana endela limwi.
Amoyo omwe ndakalilila Mwami Leza, mukulila kwangu wakandiceba akundivuwa.
Mudindi bbyaabi mwaakandigwisya,
Wakandiiisya lwiimbo lupya, lwakutembauzya Leza wesu.
Muntu uusyoma mu Mwami Leza nguulelekedwe,
Nzinji kapati zigambya nzyookacita,
Zipaizyo azituuzyo toziyandi pe,
Lino ndakati, “Bona, ndime aano, ndaboola, mubbuku kulembedwe zyandime.”
Nzyoyanda, O Mwami Leza, nzyeticite, mumoyo wangu muuli mulawo wako.
Mumbungano mpati mweambilizya zyabululami bwako,
Nsisisi zyabululami bwako mumoyo wangu pe,
O Mwami Leza, utakaki kundeengelela,
Alindizingulukide mapenzi aatabaliki, zyandizunda zinyonyoono zyangu,
Fwambaana kundivuna, O Mwami Leza, fwambaana kundigwasya.
Banyonyweede limwi, bausigwe nsoni aabo bayanda kundijaya,
Boonse basekelela kabati, “Ee buya! Ee buya!”
Aabo bakuyandisya basekelele akukondwa muli nduwe,
Mebo ndemucete uubulide, O Mwami ndiyeeyele bumwi, muvuni amugwasyi
Uulelekedwe nguyooyo uuyeeyela bacete, Mwami Leza uyoomuvuna muciindi camapenzi.
Mwami Leza uyookwabilila akubamba buumi bwakwe, uyoomuleleka munyika,
Aakuciswa Mwami Leza uyoomubusya kuzwa mubulo, uyoobuponya bulwazi bwakwe.
Mebo ndakati, “O Mwami Leza, kondeengelela, undiponye nikuba kuti ndakakubisizya.”
Balandinyonokela basinkondoma nobati, “Ino ulafwa lili kutegwa azina lyakwe lifwidilile?”
Unditamikizya twaambo mumoyo wakwe, ulabikkilila twaambo twabuyo,
Balandivwiya boonse basinkondoma, bakanza kundicita cintu cibi kwiindilila.
Balati, “Ino mbubi bulwazi bumujisi, tacibuki limbi pe.”
Mweenzuma mwini-mwini ngundakali kusyoma, ooyo ngundakali kulyaawe, sunu wandibukila.
Pele yebo buyo, O Mwami Leza, ndeengelela, ndibusye kuti mbapilusizye bubi.
Mukuti uliboteledwe andime, sinkondoma takonzyi kundizunda pe.
Ulindijisilizi nkaambo kakuti ndiluzi, undibikka kumbele lyoonse.
Aalumbwe Mwami Leza wa Isilayeli, kuzwa kukutamani kuyoosika
Mbubonya mbuli mbaambi mbwiilangaula tulonga twamaanzi,
Moyo wangu ukufwide nyota O Leza, Leza muumi. Ani nkaboole lili kuti ndizookubone O Leza?
Masiku amasikati njide kulya misozi, Bantu boonse balabuzya-buzya
Ndalila mumoyo wangu ndayeeya zintu eezi, ndalila ndayeeya mbundakali
Nkaambo nzi ncindaumbaalilwa boobu? Ndanyongana buti boobu?
alimwi ngo Leza wangu. Moyo wangu waumbaalilwa, kuzwa munyika
Maanzi manji alaitana naaloka mumavuumina aako, mayuwe aamavuumina
Sikati Mwami Leza ulatondezya luyando lwakwe lutazungaani,
O Leza omwaala wangu ndaambile kuti, “Nkaambo nzi noondiluba?
Zifuwa zyangu zyalebauka, nobandisampaula basinkondoma balati,
Nkaambo nzi nceumbaalilwa boobu? Nkaambo nzi ncenyongene boobu?
O Leza, ndaambilizye kuti ndiluleme, kwabilila mulandu wangu kuli
Cikwabilizyo cangu nduwe, O Leza, ino unditakatila nzi?
Tumina mumuni akasimpe kako, kuti zindisololele,
Eelyo njooinka kucipaililo ca Leza, nkainke kuli Leza uuli
Nkaambo nzi ncooumbalilwa boobu omuuya wangu? Nkaambo nzi ncenyongene
Twakalimvwida tobeni O Leza, basikale besu bakatwaambila,
Ajanza lyako wakatanda misyobo, mumasena aayo wakabikka basikale besu.
Tiibakiitola nyika amapanga aabo, tiibakazunda anguzu zyabo,
Nduwe Mwami, Leza wangu, uusungula kuti Jakobo azunde.
Basinkondoma bapilukila musule nkaambo kanduwe,
Nsisyomi buta bwangu mebo pe, talili panga lyangu lindizundya.
Ootuzundya basinkondoma nduwe, ubajazya nsoni batucimwa nduwe.
Muli Leza motulikankaizizya buzuba abuzuba,
Lino watubombya, watutakata, tocuunki ampi zyesu.
Wacita kuti tutije basinkondoma, basinkondoma bakatusaala.
Wakatulekelezya, twakazazaulwa mbuli mbelele, watumwaila akati kamisyobo imwi.
Mbuli cintu citakwe muulo mubotu mboouzya bantu bako,
Watucita cisesyo kuli baabo mbotukkalaamwi,
Twaba cisesyo akati kamisyobo imwi, bapukusa mitwe bantu batubona.
Ndisampukide buzuba boonse, ndifwa bweeme lyoonse,
nkaambo aabo bandiseka akundinonga baabonena bandipilusizya bubi basinkondoma.
Zyoonse eezi zyakacitika kuli ndiswe, nikuba kuti tiitwakakuluba,
Myoyo yesu tiiyakatyompwa, nikuba kusiya nzila zyako.
Pele wakatupwaya akutusiya akati kabamwaaba,
Kuti naa twakaluba nzila zyako O Leza wesu, nikuba kukomba mutuni,
sena Leza nootakacibona eeci? Kayi ulaazi maseseke aamumyoyo.
Akaambo kanduwe tulajaigwa buzuba boonse, tubalwa mbuli mbelele ziya kukujaigwa.
Sinsimuka, sena ucoona O Mwami? Buka! Utatukakili limwi.
Nkaambo nzi nootufutatila, waluba kudyamininwa kwesu.
Twawida ansi mulusuko, mibili yesu mbandaa ansi!
Nyamuka utugwasye, utununune akaambo kaluyando lwako lutazungaani.
Nnzwide makani mabotu mumoyo wangu, kwiimbila Mwami Leza nkwelibambilila,
Nduwe ooyebeka kwiinda baalumi boonse, milomo yako njaluse,
Yebo osintanze, anga panga lyako mukasolo, ubonwe ma, usame bulemu abwami.
Tanta cakuzunda mubulemu bwako, tondezya lusinizyo abululami bwako,
Iibbwabule myoyo mivwi yako iibosya,
Ncalyoonse alyoonse cuuno cako cabwami, O Leza.
Sikuyanda bululami ulasulaika bubi,
Bweema bununkilila mbobuzwa kuzisani zyako, bweema bwa maya,
Akati kabakaintu balemekwa mpaajanika bana basimbi babami.
Lino cenjeka kutwi uswiilile, omwana musimbi, luba zyabantu bako, zyamukwasyi wauso.
Akaambo kakuti ulimweebesi, mwami ulakuyanda, mmulemeke nkaambo mmwami wako.
Bayooletelezya zipego bantu baku Taya, bayookulemeka bavubi.
Banoojisi buvubi bwamisyobo-misyobo.
Kasamide zisani zinyekawidwe uyootolwa kumwami,
Banootangede akukondwa baakuletwa, bayoonjila muŋanda yabwami.
Uyoozyala bana balombe banji yebo omwami,
Kumazyalani oonse njooibalusya mpuwo yazina lyako,
Nguzu zyesu amayubilo ngu Leza, ngomugwasyi uuliwo muciindi camapenzi oonse.
Nikuba kuti nyika izungaane inga tatuwi pe,
Pe, tatuwi, nikuba kuti maanzi afufuma akuvuuma,
Nkuuli mulonga uujisi tulonga tubotezya munzi wa Leza,
Munzi tuukooyoonyonyoonwa nkaambo Leza ulimukati kawo,
Misyobo ilazwangana, malelo alooleka, napozomoka ajwi nyika ilabomboloka.
Ulaandiswe Mwami Leza Singuzuzyoonse, ncikwabilizyo cesu Leza wa Jakobo.
Amuboole muzoobone bubede milimo ya Mwami Leza, waleta kunyonyooka ansi.
Mane do kumagolelo aanyika nguulesya nkondo,
“Amuumune muzibe kuti ndime Leza,
Ulaandiswe Mwami Leza Singuzuzyoonse, ncecikwabilizyo cesu Leza wa Jakobo.
Nomisyobo yoonse amuvobele,
Ulayoosya Mwami Leza Sijulu wamajulu,
Misyobo eeyi njotulela nguwaatuzundila,
Nyika ino nguwakacita kuti ibe lukono lwesu,
Bantu kabapozomoka cakutangala, Leza wakatanta kujulu.
Amutembaule, amumutembaule Leza.
Mwami wanyika yoonse ngu Leza, amumutembaule anyimbo.
Weendelezya zisi ngu Leza. Acuuno cisalala cabwami mpakkede.
Balabungana antoomwe bami bazisi,
Mmupati Mwami Leza, mumunzi wa Leza wesu
Nimuba mubulamfu bwaco boonse cileebeka,
Leza ulatondezya kuti nguukwabilila munzi ooyo,
Bakabungana antoomwe bami, kabayanda kuulwana.
Nibakuubona bakayoowa, bagambwa, batija.
Bakakankama kapati, bamvwa nsungo,
Wakabanyonyoona mbuli mato aaku Taasyisyi,
Twalibonena mbubonya mbuli mbutwakamvwide,
Tuyeeya zyaluyando lwako lutazungaani,
Ulatembaulwa mbuli bubede zina lyako O Leza,
Cilasekelela cilundu ca Ziyoni, ilitangede minzi ya Juda,
Koya weendeende uzinguluke Ziyoni, ubale maanda aawo malamfu.
Langisya bwaanda bwawo, ubone nkwakwa zyawo,
Leza ooyu ngo Leza wesu walyoonse alyoonse,
Nobantu nyoonse amuswiilile eeci,
Amumvwe nobantu buyo anomulemenede,
Nyanda kwaamba majwi aabusongo ono,
Ndacenjeka kutwi kwangu kukasimpi,
Ani njoowe nzi muciindi camapenzi,
bantu basyoma buvubi bwabo,
Masimpe, taakwe muntu uukonzya kulinununa lwakwe mwini pe,
Kayi cinunuzyo cabuumi ciladula, taakwe uunga wacibbadela bweelede.
Uunga wacibbadela kuti kapona kwalyoonse alyoonse,
Boonse balabona kuti abalo basongo balafwa,
Zyuumbwe zyabo nzyezinooli maanda aabo lyoonse,
Avube, avube buti muntu, takkalili pe, ulibuyo mbuli banyama bafwidilila.
Nzila yabasikami-kami njeeyi, yabaabo bazuminina buvubi bwabo ili boobu,
bayoosika kwacivumwe, mbuli mbelele, bayoofwa, bayooembelwa alufu.
Kuzwa kunguzu zyalufu Leza uyoondinununa, masimpe uyoonditambula.
Utayoowi muntu uujisi lubono lunji,
nayoofwa taakwe ncayootolelela. Bulemu bwakwe tabukamutobeli pe.
Nikuba kuti naakali kupona wakali kulyaamba kuti ulilelekedwe,
uyooya kumuyabanji kuli basikale bakwe bataboni mumuni alili.
Muntu uuvubide uutamvwisyi zintu taindene abanyama bafwidilila.
Mwami Leza Singuzuzyoonse, ulaita nyika yoonse,
Kuzwa ku Ziyoni munzi wakwe weebeka, Leza ulabala.
Mbwaasika Leza wesu takooumuna buyo pe,
Uloompolola majulu anyika, uloompolola kuti abeteke bantu bakwe.
“Nobasalali bangu amubungane, nywebo nimwakapanga cizuminano andime muzipaizyo.”
Aaambilizye zyabulemu bwako majulu eeni,
“Nkoo amuswiilile nobantu bangu ndaambe,
Nsikutapatili akaambo kazituuzyo zyako,
Poho uuzwa kucimpati cako nsikoomutambula,
Teekayi banyama boonse bamusokwe mbibangu,
Nibaba bayuni bali muzilundu ndibazi,
Kuti nikwali kufwa nzala, nindatakwaambila,
Sena nndya nyama yabapoho, naa kunywa bulowa bwampongo?
Nkoo, pa zipaizyo zyakulumba kuli Leza,
Nkoo, kandiite mubuzuba bwamapenzi, ndiyookuvuna, eelyo yebo uyoondilemeka.”
Leza kuli sizinyonyoono ulati,
Kayi toyandi kulaigwa, majwi aangu waasiya kusule lyako.
Ubone mubbi, waba mweenzinyoko, balongwe bako mbaasimamambe.
Ubelesya mulomo wako kwaamba zibi, mulaka wako ngwakubeja.
Uvwiya munyoko wakkala, mwanaakwenu mwida ngobejelezya.
Zyoonse eezi noolikuzicita mebo ndaumwine buyo.
Nywebo nomulubide Leza amwaayeeye makani aaya,
Uundilemeka nguyooyo uuleta zipaizyo zyakulumba,
O Leza, ndeengelele, ndeengelele kweendelana aluyando lwako lutazungaani,
Sanzya milandu yangu, ndisalazye kuzwa kucinyonyoono cangu.
Nsotoko zyangu ndizizi, zinyonyoono zyangu lyoonse zili kumbele lyangu.
Nduwe, yebo lwako ngwindabisizya, ndacita cinyonyoono kuli nduwe.
Masimpe, nezyalwa ndakali sizibi,
Masimpe, bwini buzwa mumoyo mboyanda yebo,
Ndisalazye a hisopo kuti nsalale ncobeni,
Cita kuti nditangale, ndikondwe, iinsekelele intacuumbaulilwi limbi.
Lekelela zinyonyoono zyangu, ziminganya milandu yangu.
O Leza, ndipa moyo uusalala, ubikke muuya mupya uululeme mulindime.
Utanditandi kumbele lyako,
Undiboozezye kukondwa kwalufutuko ndopa, ndipe moyo wabusungu, ndiyumye.
Basinsotoko njoobaiisya nzila zyako, basizinyonyoono bayoopilukila kuli nduwe.
O Leza, kondivuna kumulandu wabujayi, ondivuna yebo mulaka wangu
Asamuna milomo yangu, O Mwami, kanwa lyangu lyaambe zyakukutembaula.
Zipaizyo tazikuboteli yebo pe, nizyalikukubotela nindakuletela,
Moyo weempa ncecipaizyo ncoyanda, O Leza, moyo weempa mukuusa tousampauli pe.
Mukukondwa kwako cita kuti Ziyoni azwidilile, yakulula bwaanda bwa Jelusalemu.
Aawo noyookondwa kutambula zipaizyo ziluleme,
Omwaalumi sintanze, nkaambo nzi ncolikankaizizya bubi?
Ukanza zyakunyonyoona amulaka wako,
Bubi mboyandisya kwiinda bubotu, kubeja nkoyandisya kwiinda kwaamba zyabwini.
Yebo omulaka uubeja, uyandisya majwi aacisa bamwi.
Masimpe, Leza uyookunyonyweeda limwi,
Baakubona oobo baluleme bayooyoowa, bayoomuseka kabayooti,
“Ngooyu muntu watakacita kuti Leza abe mayubilo aakwe,
Mebo ndimbuli musamu waoliva uukomena muŋanda ya Leza.
Akaambo kaceeco ncookacita, O Leza, ndinookulumba lyoonse,
Bafuba-fuba balati, “Kkaa! Taakwe Leza pe.”
Kuzwa kujulu Leza ulabalanga bantu baansi
Pele boonse basweeka, mbabi boonse buyo,
Sena basizibi banyina luzibo? Balida bantu bangu mboobalya cilyo,
Pele bayooyoowa kakunyina acibakonga pe,
Akaka lufutuko lwa Baisilayeli nilwakazwida Muziyoni,
Ndivune muzina lyako, O Leza, munguzu zyako ndaambilizye kuti ndiluleme.
O Leza, komvwa kukomba kwangu, majwi ngeamba aswiilile.
Bandilwana bazwa masi, bayanda kundijaya bantu bateengeleli, bantu aabo batalemeki Leza.
Leza ngomugwasyi wangu masimpe, Mwami nguundikwabilila.
Abubabweedele bubi aabo banditamikizya bubi, banyonyoone mukusyomeka kwako.
Cituuzyo cakuliyandila nceyookupa, njoolitembaula zina lyako,
Kuzwa kumapenzi aangu oonse wandivuna, ndalibonena bandilwana kabazundwa.
O Leza, swiilila kukomba kwangu, utakaki kukumbila kwangu.
Undimvwe, undiingule, ndatongela, ndazingwa mumapenzi aangu.
Ndatongela akaambo kazyaamba basinkondoma,
Ndapenga kapati mumoyo, kuyoowa lufu kwandeenzya.
Ndiyoowede, ndakankama kapati, ndavwindingana mumanyongwe.
Ndakati, “Nicali cibotu nindali mbuli nziba, amababa nindauluka nkeyoolyookezya.
Ncobeni nindaya kulaale, nkeyookkala munkanda.
Nindafwambaanina kuciteente cangu, kulaale kuzwa kuguwo libbubbula eeli.”
Banyonganye O Mwami Leza, kuti batamvwani,
Aluuzingulikide masiku a Sikati, auzuzya mazwanga amapenzi.
Mukati kamunzi muli lunyonyooko lutaambiki,
Nindakakatila, nikwali kuti sinkondoma uundilwana nguundisampaula.
Pele nduwe, ngwindali kuti mweenzuma, mulongwaangu.
Yebo ngutwali kumvwana limwi, ngutwali kweenda limwi amakamu aabantu kuŋanda ya Leza.
Kabatazi basinkondoma alubaboolele lufu, abazikkwe bulanga,
Pele mebo njita nduwe, O Mwami Leza, uundivuna.
Kube kumangolezya, cifumo-fumo naa sikati,
Munkondo njobandilwana nguundivuna kuti intalicisi,
Leza uukkede acuuno cakwe mane kukabe kutamani uyoobamvwa akubatundulula,
Mweenzuma wabuka kulwana balongwe bakwe, watyola cizuminano cakwe.
Kukanana kwakwe kwakali kubotu mbuli mabisi,
Tola makatazyo aako ku Mwami Leza, walo nguuyookukwabilila,
Mudindi lyalunyonyooko moyoowaala babi, O Mwami Leza, myaka yabaabo
Ndeengelela O Leza, nkaambo bantu balanditandaanya, buzuba boonse balandilwana.
Balanditamikizya akundivwima buzuba boonse, mukulisumpula kwabo banji balandilwana.
Ciindi neyoowede, ndikusyoma muli nduwe.
Ndikusyoma muli Leza ooyo uuli aamajwi ngetembaula,
Bapilinganya nzyeamba buzuba boonse, lyoonse bakanza kundicisa.
Balabungana antoomwe akundiyubilila, balangilila bweende bwangu, bapingila kuti bandijaye.
Utabalekeleli naaceya, mubukali bwako O Leza, inyonyoone misyobo.
Wakalemba kulila kwangu, wakazilemba mubbuku lyako zyakulila kwangu.
Basinkondoma bayootija, bayootija ndaakukwiita kuti undigwasye,
Nsikayoowi cintu, muli Leza, ooyo uuli aamajwi ngetambaula,
Muli Leza, ooyo ngwesyoma nsikayoowi cintu pe.
Njelede kucita zeezyo nzindakakonkezya kuli nduwe,
Nduwe oondivuna kuzwa kulufu, nduwe oovuna maulu aangu kuti intawi,
O Leza, Kondeengelela, kondeengelela nkaambo muuya wangu uyubile mulinduwe,
Ngompolola kuli Leza Sijulu wamajulu,
Ulandivuwa kuzwa kujulu, ulandivuna,
Ndaakati kabasyuumbwa, ndede akati kabanyama babutambo bazapaula,
Tondezya bupati bwako O Leza, mujulu, bulemu bwako abubonwe munyika yoonse.
Baateya kakole maulu aangu, muuya wangu waungumana amapenzi,
Ulindikkede moyo wangu O Leza, ulindikkede ncobeni moyo wangu,
O muuya wangu, buka, okantimbwa akalumbu kangu, buka,
Akati kamisyobo njookutembaula O Mwami Leza, njooimba zyanduwe akati kabantu.
Nkaambo luyando lwako lutazungaani ndupati, lusika kujulu kwini,
Tondezya bupati bwako O Leza, mujulu, bulemu bwako abubonwe munyika yoonse.
Sena ono mukanana cakululama nywebo nobaleli?
Peepe, mumyoyo yanu muyeeya zyabubi,
Kuzwa kukuzyalwa kwabo basizibi balisweekede, balazyalwa kabali babeji, bampelenge.
Balaabuyoka mbuli bwanzoka, bali mbuli nkombola iitamvwi.
Taimvwi jwi lyasimabibo, niluba lwiimbo lwasibwaanga uucenjede.
Tyoloola meno mumilomo yabo O Leza, nonkola bakambwili babasyuumbwa bapapide aaba, O Mwami Leza.
Abamaninine mbuli maanzi aakunka, mivwi yabo yooneke mbuli bwizu.
Babe mbuli nkumba iizwa goni niienda, babe mbuli cisowe, bataboni zuba pe.
Leza abakukule cakufwambaana, mbuli buzima mulilo walumvwa-lumvwa,
Baakubona babi kababweedezelwa bubi bwabo balulami bayoobotelwa,
Lino bantu bayooamba kuti, “Ncobeni baluleme balalumbulwa,
O Leza wangu, ndivune kuzwa kuli basinkondoma,
Kuzwa kuli basimucita zibi, ndivune, kubantu batila bulowa undivune.
Bona mbobandiyubilide, bapangana zyakundilwana bantu bakali,
Kunyina cibi ncindakacita pe, nikuba boobo balibambilide kundilwana,
Yebo, O Mwami Leza, Singuzuzyoonse, Leza wa Isilayeli, nyamuka,
Balaboola kumangolezya kabawuula mbuli babwa, kabazelengana mumunzi.
Komvwa ncobaamba, mumilomo yabo muzwa mapanga balati,
Wiide kubaseka yebo, O Mwami Leza, uliisampaula misyobo eeyi yoonse.
Nduwe ngwelangila, o nguzu zyangu, ulicikwabilizyo cangu yebo, O Leza.
Uli Leza uundiyanda, Leza uyoondisolweda, uyoondizundya basinkondoma.
Utafwambaani kubanyonyoona O Mwami, yebo ontobo yesu,
Bawe akaambo kazibi zyabo amajwi ngobaamba, bacengwe mukulisumpula kwabo,
Cabukali ubanyonyoone, ubanyonyoone kuti batakajaniki limbi.
Balaboola kumangolezya kabawuula mbuli babwa, kabazelengana mumunzi.
Balazulungana kulangaula cakulya, naa tiibakkuta balavuluma.
Pele mebo njooimba zyanguzu zyako,
Ndakutembaula, o nguzu zyangu, yebo, O Leza,
Watuvundumukila, watutakata, O Leza, walitunyemenede lino tuboozye alimwi.
Wayaandula nyika, yazungaana, sinka nganzi yayo, nkaambo ilatenkaana.
Ziindi zikatazya nzyooletela bantu bako, waini udadalisya ngootunywisya.
Aabo bakulemeka wabasimpila ndembela, nkobanootijila ciindi nkondo yabasimata yabuka.
Tuvune, tugwasye swebo ajanza lyako lyalulyo,
Leza ulaamba kuzwa kubusena bwakwe busalala ulati,
Giliyadi nguwangu, awalo Manase nguwangu,
Mowabu mutiba wangu wakusambila, njoowaalila Edomu ndyasyo zyangu,
Nguni uuyoondileta kumunzi uukwabililidwe?
Sena toli nduwe, O Leza ookatutakata,
Tugwasye kuti tulwane sinkondoma, kayi lugwasyo luzwa kubantu ndwabuyo.
Kuti Leza kali aandiswe tuyoozunda, nguuyootulyatawida basinkondoma.
O Leza, komvwa kulila kwangu, swiilila kukomba kwangu.
Kuzwa kumagolelo aanyika ndakwiita,
Mayubilo aangu nduwe, nduwe ŋanda ndamfu njumu mwekonzya kuyuba uundilwana.
Iinkale mutente lyako lyoonse, iintijile mucimvule camababa aako.
Okazimvwa eezyo zindakakonkezya, yebo, O Leza,
Moongozye mwami mubuumi bwakwe, akkalilile kwamazyalani manji.
Akkale acuuno cabwami kumbele lya Leza lyoonse alyoonse,
Ndiyootembaula zina lyako lyoonse, akuzukizya zikonke zyangu buzuba abuzuba.
Muli Leza alikke muulyookezezya moyo wangu, luzwa kulinguwe lufutuko lwangu.
Ngomwaala alufutuko lwangu walo alikke, taakwe neyoozungaanyizigwa
Ino mulaleka lili kupwaya, kuuma muntu?
Kumwaatula mubulemu bwakwe nkobakanza, muli zyakubeja mobabotelwa,
Muli Leza alikke muukonzya kulyookezya moyo wangu, lulangilo lwangu luli mulinguwe.
Lufutuko a mwaala wangu nguwe alikke, nsikazungaanyizigwi pe,
Bulemu bwangu alufutuko zizwa kuli nguwe, ngamatijilo aangu, ngomwaala wangu.
Nywebo nobantu amumusyome muziindi zyoonse,
Bantu balya maila mbabuyo, bantu balemu mbakubeja,
Mutanooyeeyi kuti kunonga kulagwasya,
Kuli cintu comwe Leza ncaakaamba, mebo ndaiya zyobilo, eezi nzyakuti,
Acakuti, yebo, O Mwami ulaaluyando lutazungaani.
Nduwe Leza wangu, O Leza, nkuyandaula aamoyo omwe, muuya wangu ukufwide nyota,
Ndakubona mucikombelo cako cisalala, ndabona nguzu abulemu bwako.
Mukuti luyando lwako lutazungaani ndubotu kwiinda buumi,
Mubuumi bwangu nookutembaula lyoonse, njookomba zina lyako nketambika maanza kujulu.
Mbuli bukkuta uulya zilyo zinona mbuuyookkuta moyo wangu,
Nelede ndakuyeeya, masiku lilila nkuku ndakuyeeya.
Mugwasyi wangu nduwe, mucimvule camababa aako mweimbila.
Nkede munsi lyako, janza lyako lyalulyo ndelindijisilizi.
Bayoonyonyoonwa aabo bayanda kundijaya, kunsi aanyika nkobayoozikkwa.
Bayoonyonyoonwa apanga, bayooba cilyo cabamwaaba.
Mwami unoosekelela muli Leza, boonse bakonkezye muzina lyakwe kabatembaula,
Nentongooka, O Leza, swiilila jwi lyangu, kuzwa kuli sinkondoma
Kuzwa kubabi bandikanza undisise, undisise kuzwa kuli baabo bayobeka bacita zibi.
Milaka yabo baliikwenga mbuli mapanga, beeleka majwi aabo mbuli mivwi.
Bafusa mivwi yabo, kuzwa mobayubide, biifusa kumuntu uutakwe mulandu,
Mumakanze aabo mabi balamuyuminizya, baamba mbobateya tukole tusisidwe,
Zitaluleme nzyobakanza kabati, “Ono twajana nzila.”
Leza uyoobafusa mivwi yakwe, bayoowida aansi waakubayasa.
Nguuyoocita kuti milaka yabo ikababukile beni,
Aawo bantu boonse bayooyoowa, bayooambilizya milimo ya Leza,
Baluleme abatijile ku Mwami Leza akusekelela,
Uuelede kutembaulwa mu Ziyoni nduwe, O Leza,
Bantu boonse bayoosika kulinduwe akaambo kazinyonyoono zyabo.
Nikwatuzunda kulubizya kwesu, yebo watulekelela.
Muntu ngosala akuleta aafwiifwi ulilelekedwe, unookkala muŋanda yako,
Mumilimo yako yabululami iigambya motwiingulila,
Malundu akapangwa munguzu zyako, ninguzu zitaambiki nzyojisi.
Kuvuuma kwalwizi nduwe ookuumuzya, uuumuzya mayuwe aapyopyonganya misyobo.
Balayoowa aabo bakkede kumagolelo aanyika,
Uliipa maanzi nyika akwiibamba, uliibotya kapati,
Tunkolola twayo ulatutilila, uliibombya alunywaanywa-nywaanywa,
Ceyo ncopa ncamwaka amwaka, zikwiliba zyako zilazula azilimwa.
Mumacelelo mutitima camatanga-matanga, zilundu zileebeka kapati.
Meembelelo azwide mbelele, makkuti asakide maila,
Amupozomoke cakutangala kuli Leza, amupozomoke nobantu banyika yoonse.
Amumwiimbile nkaambo kabulemu bwa zina lyakwe,
Amwaambile Leza kuti, “Milimo yako ilagambya, nguzu zyako nzipati
Nyika yoonse ilakukomba, ilakutembaula, itembaula zina lyako.”
Amuboole, mubone ncaacita Leza, milimo yakwe ilagambya akati kabantu.
Nguwakacita lwizi kuti lube nyika njumu,
Ulalela anguzu zyakwe kukabe kutamani, meso aakwe alangilila misyobo
Nobantu, amutembaule Leza wesu, akumvwigwe buyo mbwatembaulwa.
Nguutubamba mubuumi bwesu, nguucita kuti maulu eesu atatezemuki.
Watusunka, yebo, O Leza, mbuli busalazigwa nsiliva mbootusalazya.
Watubikka muntolongo, watuteya akakole, kusule watubbazika zibbudu zyesu.
Wacita kuti bantu batwide amitwe yesu nduwe, twakainda mumaanzi
Azipaizyo zyakutenta njoonjila muŋanda yako, njoozuzukizya zikonke zyangu kulinduwe.
Zikonke eezyo nzindakalyaambilila akusyomezya ndemwini,
Njoopaizya banyama baneneede, bweema bwa bagutu, bapoho abwa mpongo.
Nywebo nyoonse nomuyoowa Leza amuboole muswiilile,
Ndakoompolola kuli nguwe, ndakamutembaula amulaka wangu.
Nindakasisa cinyonyoono mumoyo wangu, Mwami Leza naatakandiswiilila.
Leza wakateelela, wakamvwa kukomba kwangu.
Aalumbwe Leza nkaambo taakaka kukomba kwangu,
Leza atubede aaluse, atuleleke, Mwami Leza amulange aluyando amubede aaluzyalo.
Zizibwe ansi aano nzila zyako, luzibwe lufutuko lwako akati kamisyobo yoonse.
O Leza, bantu bakutembaule, bakutembaule bantu boonse.
Iimbe cakutangala akubotelwa misyobo yoonse,
O Leza, bantu bakutembaule, bakutembaule bantu boonse.
Leza wesu watuleleka, nyika yazyala micelo yayo.
Mukuti Leza watuleleka, bantu bakumagolelo aanyika bamulemeka.
Aanyamuke Leza amwaye basinkondonyina, batije aabo bamulwana.
Ubatande bamwaike mbubumwaika busi luuwo lwaunga, beenzemuke
Baluleme babotelwe akusekelela, kumbele lya Leza abakondwe akutangala.
Amumwiimbile Leza, mutembaule zina lyakwe,
Nguugwasya bamukabafu, ngowisi bamucaala, ngu Leza uukkala mubusena bwakwe busalala.
Leza nguupa munzi kulibaabo baumbaalidwe, nguuangununa baange
O Leza, ciindi ncookasolweda bantu bako, nokainda munkanda,
kwakawa mvula kuzwa kujulu, nyika yakazungaana,
O Leza, yakawisya mvula mpati, wakabukulusya nyika yako yakakulumpede.
Bantu bako bakakkala mulinjiyo, babulide wakabaabila kuzwa mumaila aako manji.
Mwami wakaambilizya majwi aakwe, mbanji baakanana makani aaya.
“Bamami ampi balatija calubilo, muzivuka bakaintu baabana zisaalwa.
Mababa aanziba yangu ivumbilidwe nsiliva,
Lino Singuzuzyoonse naakamwaisya bami munyika eeyo,
Zilundu zyaku Basyani zileebeka, zileebeka zilundu zilamfu eezyo.
Ino mulanga buti aamunyono, nozilundu zilamfu,
Nkalaki zya Leza zili makumi aali zyuulu, azyuulu-zyuulu,
Yebo, nookatanta mujulu kutola baange, wakatambula zipego kuzwa kubantu,
Aalumbwe Leza mufutuli wesu, nguutunyamwida mikuli yesu lyoonse.
Leza wesu ngu Leza uufutula, nguutuvuna kuzwa kulufu, ngo Mwami Leza weendelezya.
Masimpe Leza uyoopwayaula basinkondonyina, aabo balikankaizya muzinyonyoono.
Mwami wakati, “Njoobapilusya kuzwa ku Basyani, njoobapilusya kuzwa kumpisi yalwizi.
Kuti usanzye zituta zyako mubulowa bwabo, kuti bamyankute babwa bako cibe caabilo cabo abalo.”
Balabona, O Mwami Leza, mbonjila, balabona mbonjila mucikombelo cako,
Kumbele kuli baimbi, kwamana kuli basituntimbwa,
Mumbungano mpati amumutembaule Leza, amumutembaule mumbungano ya Baisilayeli.
Nguulya musyoonto wa Benjamini, wabasolweda nguwe musyoonto,
Bonya nguzu zyako, O Leza, mbubonya mbuli mbookacitide kusaanguna,
Akaambo kaŋanda yako iili mu Jelusalemu, bami balakuletela zipego.
Tapatila banyama bakkala mumatete,
Kuyooboola batumwa kuzwa ku Ijipiti, nyika ya Kusyi iyoolibombya kuli Leza.
Amwiimbile Leza nozisi zyaansi, amumutembaule Mwami.
Nguuendela kujulu lyakale-kale, ngonguwe uuzuma ajwi pati.
Amwaambilizye nguzu zya Leza ooyo uulemekwa mu Isilayeli,
Mucikombelo cako cisalala ulayoosya, O Leza,
Maanzi andisika munsingo, ndivune, O Leza.
Ndabbila muntimba ndamfu iitakwe maimino, ndanjila mumaanzi malamfu,
Ndalema kwiita kuyanda lugwasyo, agoyooyo ayuma,
Mbanji kwiinda masusu aangu bandisulide kakunyina akaambo,
Bufuba-fuba bwangu ulibuzi, O Leza, tuusisidwe kulinduwe mulandu wangu.
Batausigwi nsoni akaambo kangu aabo bakulangila, O Mwami Leza,
Kusampaulwa ndakuyumina akaambo kanduwe, nsoni zyandijaya.
Ndaba mweenzu akati kabanabokwesu, akati kabana babaama ndaba muzwamasi.
Busungu bwakuyandisya ŋanda yako bwandimana mubili.
Ciindi nelila balandisampaula,
Mba cisesyo kulimbabo ciindi ndasama masaka mukuusa.
Ndicaambyo cabaabo bakkala kumulyango mupati wamunzi,
Pele mebo ndakomba kulinduwe, muciindi ncoyanda, ndakomba kulinduwe,
Ndivune intabbili muntimba, ndivune kuzwa kulibaabo bandisulide,
Litandivupuli zambangulwe, maanzi malamfu atandibbizyi,
Akaambo kabubotu bwaluyando lwako, luyando lwako lutazungaani
Utalisisi kuzwa kumubelesi wako, ndivuwe kufwambaana nkaambo ndimumapenzi.
Koswena aafwiifwi undivune, ndinunune kuzwa kuli baabo bandilwana.
Ulizi mbobandisampaula, ulizi nsoni abweeme bwangu,
Moyo wangu wawizuka, ndagonkelwa akaambo kakusampaulwa,
Bakabikka ncefu muli zyakulya zyangu, ndifwe nyota bandipa ndulwe.
Nzyobalya zibabede kakole, zibabede cisubulo adiba.
Meso aabo aomfoke kuti bataboni limbi, misana yabo igogomane lyoonse.
Bakalalile kapati, abukali bwako buyoosya ubanyonyoone.
Minzi yabo ibe matongo, kutabi muntu uukkala mumaanda aabo.
Nkaambo bapenzya baabo mbosubula, babandika zyabaabo mboocisa.
Ubayungizizye milandu atala aayeeyo njobajisi, ayeeyo njobajisi kale utabafutuli pe.
Bazibinganye kuzwa mubbuku lyabuumi, utabalembi abaabo baluleme.
Mebo ndicisidwe ndaamapenzi, O Leza, lufutuko lwako lundikwabilile.
Mulwiimbo njootembaula zina lyako Leza, njookulemeka mukulumba.
Eeci nceciyoobotezya Mwami Leza kwiinda musune, kwiinda poho wameja ansumba.
Bacete baakubona bayoosekelela, nywebo, nomukomba Leza amuyume-yume.
Mwami Leza ulabaswiilila babulide, tasampauli baange bakwe pe.
Julu anyika azimutembaule, alwalo lwizi azyoonse zili mumo.
Leza uyoofutula Ziyoni, uyooyakulula minzi ya Juda, iyooba yabaabo bayookkala mumo.
Bana bababelesi bakwe bayooikona, aabo bayandisya zina lyakwe bayookkala mumo.
Fwambaana kundivuna, O Leza, fwambaana kundigwasya.
Banyongane, bausigwe nsoni aabo bayanda kundijaya,
Aabo baamba kuti, “Eebuya! Eebuya!” Balijazye nsoni beni akubijilwa.
Aabo bakuyandisya basekelele akukondwa mulinduwe,
Mebo ndimucete, ndibulide, O Leza fwambaana kuboola kulindime uundigwasya nduwe,
O Mwami Leza, mulinduwe mwenjubide, intausigwi nsoni naaba aasyoonto.
Mubululami bwako, ndifutule, undivune, kondiswiilila undivune.
Mwaala wangu wakuyubila ube nduwe, nkwenookonzya kutijila lyoonse,
O Leza wangu, kondivuna kuzwa kubabi, undivune kuzwa kunguzu zyababi basilunya.
Nduwe lulangilo lwangu, O Mwami Leza, Singuzuzyoonse,
Njaamide alinduwe kuzwa kukuzyalwa kwangu,
Bantu banji balandikankamana, mayubilo aangu mayumu nduwe.
Ndakutembaula amulomo wangu, ngambilizya zyabulemu bwako buzuba abuzuba.
Ndaakucembaala utakandisowi, nguzu zyangu zyaakumana utakandilekelezyi.
Basinkondoma balandivwiya, balandipanganina aabo balindila kuti bandijaye.
Balati, “Leza wamulekelezya, mmumutandaanye mumujate, taakwe uunga wamuvuna.”
Utanditantamuki, O Leza, boola uzoondigwasye, uzoondigwasye
Abalobe bausigwe nsoni aabo banditamikizya, basampuke, bause aabo bayanda kundicisa.
Lyoonse mebo noolangila kulinduwe, njooindilizya kukutembaula.
Mulomo wangu uyooamba zyamicito yabululami bwako,
Njookanana milimo anguzu zyako zigambya, O Mwami Leza, Singuzuzyoonse,
Nduwe wakandiiisya kuzwa kubukubusi bwangu, O Leza,
Nikuba kuti nkacembaale, utakandilekelezyi, O Leza,
Busika kujulu bululami bwako, O Leza, wakacita milimo mipati nduwe.
Nikuba kuti wakandibonya mapenzi manji mabyaabi nduwe,
Uyoocita kuti nkalemekwe kapati nduwe, nduwe ooyoonduumbulizya.
Njookutembaula akantimbwa, njookutembaula nkaambo ulasyomeka, O Leza,
Njoopozomoka cakutangala amilomo yangu,
Mulaka wangu uyooamba zyamilimo yako,
O Leza, iisya mwami kuti abeteke bweelede, iisya mwanaa mwami zyabululami bwako.
Nayoobeteka bantu bako buluzi, uyoolulamika mukukosola milandu yabapenzegwa.
Nyika eeyi yatulundu iyooletela bantu lusumpuko,
Bapenzegwa akati kabantu uyoobakwabilila, uyoobafutula babulide,
Uyookkalilila mbuli zuba, mbuli mwezi kwamazyalani oonse.
Uyooba mbuli mvula yawida abwizu bugonkedwe,
Buyooba kabotu bulemu mumazuba aakwe, bunoozwidilide mbubonya bukkalilide mwezi.
Uyoolela kuzwa kulwizi lumwi kuyoosika kuli lumwi,
Misyobo iikkala munkanda iyoomukotamina, basinkondonyina bayoozundwa, bayoolya vu.
Bami baku Taasyisyi, bakunsumbu zili kulaale, bayootela kuli nguwe.
Bami boonse bayoomufugamina, misyobo yoonse iyoomumanina milimo.
Aabo babulide, bamulilaukila ulabavuna, ulabagwasya bacete, aabo batajisi.
Uleetelela bateteete, babulide, uvuna babulide kuzwa kulufu.
Uyoobavuna kuzwa kukudyamininwa amapyopyongano,
Aongole apegwe ngolida iizwa ku Syeba, bantu kabamukombela lyoonse,
Maila avule mucisi coonse, afwefweme atala aatulundu,
Izina lyakwe alikkalilile lyoonse, kanooliwo lyoonse mbubonya bukkalilide zuba.
Mwami Leza wa Isilayeli, aatembaulwe, nkaambo walo alikke nguucita milimo iigambya.
Lyoonse alyoonse akutembaulwe buyo zina lyakwe lyabulemu,
Aawa mpaamanina kukomba Devedi mwanaa Jese.
Kwaamba masimpe Leza mmubotu ku Baisilayeli, aabo balondokede mumoyo.
Pele kwaamba zyandime, ndakatiwe, ndakatiwe aasyoonto nindakatezemuka.
Ndakanyonokela basicinguni, ndakabona kuzwidilila kwababi.
Balo tabaciswi-ciswi, bajisi mibili mibotu balilimvwide.
Tabajisi mapenzi manji mbuli bamwi, tabapengi bupenga bamwi.
Kulisumpula nkakawenge kabo, manyongwe ngobalivumbya.
Muzwa zibi mumyoyo yabo mibi, nzyobayeeya nzibi zyalo-zyalo.
Baambya meno, bakonga bantu mucinguni cabo, bakanza kubadyaminina.
Babisyaanya Leza wakujulu, boola cisi amilaka yabo.
Bantu ba Leza abalo balainka kuli mbabo, balainka kuyookkuta nzyobaamba.
Baamba kuti, “Ino Leza inga waziba buti? Sena Sijulu ulijisi luzibo?”
Mbobabede basizibi oobo, balaliiba akujana lubono lunji lyoonse.
Masimpe, nikuba kuti ndakabatamika moyo akusamba mumaanza,
Buzuba boonse ndakali kupenzegwa, cifumo-fumo lyoonse ndakali kusubulwa.
Nindakati, “Mboobu mbwetaambe,” nindakabisya musela wabana bako.
Nindakasola kuti mmvwisye zintu eezi, kuzimvwisya ncobeni cakandikatazya kapati.
Aawo nindakanjila cikombelo cisalala ca Leza, nindakabona mamanino aabo.
Kwaamba masimpe ubabikka abutezi, ulabawisya akubanyonyoona.
Bayoofwambaana kunyonyoonwa, mukuyoowa bayoomana do.
Yebo, onyamuka O Mwami Leza, baba mbuli ciloto muntu asinsimuka,
Moyo wangu nuwakauside, muuya wangu kuulutide,
nsiindakajisi maanu ndakali mufuba-fuba, ndakali buyo mbuli munyama kuli nduwe.
Nikuba boobo ndaanduwe lyoonse, ulindijisilizi kujanza lyako lyalulyo.
Nduwe oondeenzya kondilailila, uyoonditola kubulemu bwako.
Ani nguni ngwejisi kujulu, tee nduwe buyo olikke? Mukuti ulaandime,
Mubili amoyo wangu zyandilekelezya, Leza nenguzu zyamoyo wangu,
Boonse aabo batantamukide bayooboola, ulabanyonyoona boonse batasyomeki kuli nduwe.
Mebo ndabotelwa nkaambo ndaafwiifwi anduwe,
Ino otutakatila nzi akutamani, O Leza? Nkaambo nzi ncookalalila mbelele zyabutanga bwako?
Yeeya bantu aaba mbookaula kale-kale, musyobo ooyo ngookanununa
Nkoo, endeenda ubone mbubakapwayaula, oobo mbubakanyonyoona cikombelo,
Bakulwana balapozomoka muŋanda yako, babikka ndembela ooko kutondezya kuzunda.
Bali mbuli baalumi bajisi tweembe, balibambilide kutema cisaka.
Bakapwayaula zibezedwe zyoonse zya ŋanda yako, bakazipwaya atweembe ansando zyabo.
Bakatenta ŋanda yako iisalala mane yawa, bakasofwaazya busena bwazina lyako.
Bakalyaambauzya mumoyo bati, “Tubanyonyweede limwi.”
Taakwe maleele ngotucibona, takucikwe amusinsimi pe.
O Leza, Ino basinkondonyoko banoosampaula kusikila lili?
Ino tobaumi, ubalekela nzi? Baume ajanza lyako lyalulyo,
Pele Leza ngomwami wangu kuzwa kaindi, munyika nduwe ootuvuna.
Nduwe ookapwayaula mitwe yacipangaliko camumaanzi,
Wakapwasyaula mitwe yamuzoka wamumaanzi, wasanizya zikkala munkanda.
Wakasinkula tusensa atulonga nduwe, nduwe wakayuminizya milonga mipati.
Sikati amasiku, nzizyako, nduwe wakabikka zuba amwezi.
Minyinza yanyika yoonse nduwe wakiibikka. Mainza amupeyo nduwe wakazibikka.
Bona basinkondonyoko mbobakusampaula, O Mwami Leza,
Utaabi buumi bwaŋombe yako kubanyama bamusokwe, utalubi kukwabilila
Yeeya cizuminano cako, nkaambo munyika muzwide lupyopyongano.
Badyaminidwe utabausyi nsoni, batembaule zina lyako bacete ababulide.
Nyamuka, lyaambilile, O Leza, yeeya mbuli bafuba-fuba mbobakusampaula buzuba boonse.
Utabalangilili buyo basinkondonyoko aabo bakuzanyaukila,
Twakulumba, O Leza, twakulumba, mukuti ulaafwiifwi, tunooambilizya milimo yako iigambya.
Leza wakati, “Ndicibambide kale ciindi ceelede cakubeteka,
Ciindi nyika niitenkaana, bantu balimulinjiyo nobazyangama, ndime eejata zicinda zyayo.
Balisumpula mbaambila kuti, “Mutalisumpuli limbi.”
Mutaimi bwija bwansya kuli Leza, mutalansyi nsingo.”
Taakwe muntu kujwe naa kumbo,
Pele ngu Leza uubeteka, ulafwiinsya umwi, wamana umwi wamusumpula.
Mujanza lya Leza muli nkomeki iizwide waini,
Eezi mebo njoozyaambilizya lyoonse, njootembaula Leza wa Jakobo munyimbo.
Nguzu zyabasizibi ulazinyonyoona, baluleme ulabasumpula.
Leza ulizizilwe mucisi ca Juda, zina lyakwe ndipati mu Isilayeli.
Tente lyakwe lili mu Salemu, cikkalilo cakwe cili mu Ziyoni.
Nkonkukooko nkwaakatyolweeda mimvwi, mivwi iibeka-beka,
Ulaabulemu, O Leza, bulemu bwako bulabonwa, bulabonwa nopiluluka
Basicamba basaalwa boona nonzi zitabukwi, taakwe naba omwe
Notapata, O Leza wa Jakobo, baladingamuka, baladingamuka basinkalaki abasimabbiza.
Masimpe yebo ulayoosya! Nguni uukonzya kukwiimina, kwiimina bukali bwako bwanyefuma.
Waambilizya lubeta lwako kuzwa kujulu, nyika ilayoowa, ilaumuna zii.
Leza wakanyamuka kuti aambilizye lubeta, lubeta lwakufutula baabo badyamininwa munyika.
Kwaamba masimpe bukali bwako kubantu buyookutembauzya,
Amupe nzimwakakonkezya ku Mwami Leza wanu, boonse bamuzingulukide
Ulamanya bukali bwabami, ulayoowegwa abami banyika.
Ndakalilila Leza kuti andigwasye, ndakamulilila Leza kuti andivune.
Nindakali mumapenzi ndakayandaula Mwami,
Ndakatongela, nindakaibaluka Leza, moyo wangu wakawizuka, ndakatungumana.
Wakacita kuti mbe aacilabila, mukupenga kwangu ndakacilwa koona.
Ndakayeeya mazuba aakaindi, ndakayeeya myaka yakale-kale.
Nkeyeeya kapati masiku, ndakatungumana, ndalyaambauzya ndati,
“Sena taciyoobotelwi, taciyoobotelwi mulindiswe alimwi?
Sena tatibambe cisyomezyo cakwe, kuti cikkalilile akutamani?
Sena Leza taceengeleli? Sena taceeteli akaambo kakunyema?”
Aawo ndakati, “Cindicisya moyo ncakuti, ‘Singuzuzyoonse waleka,
Zyamilimo yako, O Mwami Leza, njooziibaluka, Iiyi, zyamaleele aako aakaindi njooziyeeya.
Mumoyo wangu ntelaika milimo yako yoonse, akuyeeya nzyanguzu nzyookacita.
Zilasalala, nzila zyako, O Leza. Nguleza nzi mupati mbuli Leza wesu?
Nduwe Leza uucita maleele, ulatondezya nguzu zyako akati kabantu.
Nduwe ookanununa bantu bako ajanza lyako lya nguzu,
Maanzi naakakubona, O Leza, naakakubona akayoowa, maanzi malamfu akakankama.
Makumbi akalosya maanzi, mizumo yakamvwigwa kujulu,
Mukambizi mwakamvwigwa muzumo wako, lyakamweka ndabo yako munyika,
Nzila yako yakainda mulwizi, nzila yako yakainda mumaanzi malamfu,
Wakasolweda bantu bako mbuli mbelele, mbuli mbelele kabalangwa a Mozesi alimwi a Aloni.
Amumvwe kwiisya kwangu, nobantu bangu, majwi ngeamba mwaaswiilile.
Ndakamwaambila zikozyanyo, ndamwaambila zintu zisisidwe zyakaindi aakaindi.
Zintu eezyo nzitwakamvwa akuziba, zintu eezyo zyakatwaambila basikale besu.
Tatukoozisisa kubana besu, tuyooambila zyalani liciboola milimo
Wakapa mbeta kuli Jakobo, wabikka mulawo mu Isilayeli,
Kutegwa zyalani eelyo liciboola likazibe, bakazibe bana aabo batana
Ndendilyo nibayoosyoma muli Leza, tabakalubi milawo yakwe pe,
Tabakooyooba mbuli basikale babo,
Baalumi bamusyobo wa Efulemu bakajisi mata bakatija mubuzuba bwankondo.
Tiibakabamba cizuminano ca Leza, bakakaka kweenda mumalailile aakwe.
Bakaluba ceeco ncaakacita, zigambya eezyo zyaakabacitila.
Wakacita maleele basikale babo kabalibwenene, wakaacita munyika
Wakaandaanya lwizi, wabazubusya, maanzi wakaabunganya mbuli bwaanda.
Isikati wakabeenzya akkumbi, masiku wakabeenzya amusumpuululu wa mulilo.
Wakabaandwida mandomba munkanda, wabapa maanzi manji mbuli aalwizi.
Mumundomba wakagwisya tulonga twamaanzi, maanzi akakunka mbuli mulonga.
Pele bakacili kumubisizya, bakazangila Sijulu wamajulu munkanda.
Bakamusunka caali Leza, bakakumbila zilyo nzibakafwide nkosya.
Bakasampaula Leza kabati,
Naakauma ndomba maanzi akapoomoka, milonga yakazula.
Lino Mwami Leza naakamvwa wakanyema kapati,
Nkaambo tiibakasyoma muli Leza, tiibakasyoma mukuvuna kwakwe.
Nikuba boobo wakalailila julu, wakajula milyango yajulu.
Wakalosya mana kuti bantu balye, wakalosya maila aakujulu.
Bantu bakalya zilyo zyabangelo, bakakkuta azilyo eezyo nzyaakabatumina.
Wakacita kuti luuwo lwakujwe luunge kuzwa kujulu,
Eeyo nyama njaakabalosezya, yakaloka mbuli lusuko,
Wakacita kuti bawide muzivuka zyabo, kabazingulukide matente aabo.
Bakalya, bakkuta, balilekela, kayi wakabapa ncibakafwide nkosya.
Pele kabatana mana kulya, kabacitamfuna,
Leza wakababukila mubukali bwakwe,
Nikuba boobo bakacili buya bubisya, naakacita zigambya tiibakamusyoma pe.
Wakabamanizya aabo mumazuba aabo kabanyina ancobajisi,
Kufumbwa ciindi ncaakabajaya bamwi babo, bakasyaala bakali kumulangaula,
Bakayeeya kuti Leza ndendomba lyamayubilo aabo,
Pele balikunga bamupaila buyo aamilomo yabo,
Tiibakali kusyomeka kulinguwe,
Nikuba boobo walo wakali kubeengelela,
Wakayeeya kuti aaba mbantu buyo,
Bunji bwaziindi bakamuzangila munkanda,
Bunji bwaziindi bakali kutepaula Leza,
Tiibakali kuyeeya zya nguzu zyakwe nzyaakabanunuzya,
Buzuba oobo mbwaakatondezya maleele Muijipiti,
Maanzi aamilonga yabo wakaasandula aba bulowa,
Wakabatumina makata-makata aanzinini zyakabakatazya,
Wakaaba zisyango zyabo ku nsozi, waaba zilimwa zyabo kucikwikwi.
Wakanyonyoona misaansa yabo acivula mabwe, mikuyu yabo yakaandwa mpeyo.
Ŋombe zyabo zyakaumwa civulamabwe, zivubwa zyabo zyakaandwa ndabo.
Wakabakalalila kapati, wabanyemena,
Taakalesya bukali bwakwe akubaleka buyo,
Wakauma bana boonse bakusaanguna ba Baijipiti,
Bantu bakwe wakabagwisya mbuli butanga,
Tiibakayoowa nkaambo wakabeenzya kabotu,
Wakabatola waakubasisya kunyika yakwe iisalala,
Wakatanda bamasi kuzwa kuli mbabo,
Pele bakatepaula Leza,
Bakaleya-leya, kabatasyomeki mbubonya bwakali basikale babo,
Bakamunyemya akaambo kamalende aabo,
Lino Leza naakabamvwa wakanyema kapati,
Wakasiya cikombelo cakwe caku Syilo,
Wakalekela kuti bbokesi lyakwe litolwe abasinkondonyina,
Wakaaba bantu bakwe kuti bajaigwe apanga,
Nkondo yakali kubbebba mbuli mulilo yakanyonyoona bakubusi babo,
Bapaizi babo bakajaigwa apanga, bamukabafu babo tiibakabalila pe.
Lino Leza wakabuka mbuli muntu wali koona, mbuli muntu wakakoledwe waini.
Wakauma basinkondonyina akubatanda, wakabausya nsoni zitamani.
Wakakaka balunyungu lwa Josefa, taakasala musyobo wa Efulemu.
Wakasala musyobo wa Juda, cilundu ca Ziyoni eeco ncaakali kuyandisya.
Wakayaka cikombelo cakwe cisalala a zilundu zilamfu,
Wakasala Devedi mubelesi wakwe, wakamugwisya kuzimpati zyambelele.
Wamugwisya kuzwa kukweembela mbelele,
Lino Devedi wakabeembela amoyo uukkede,
Misyobo yasaala lukono lwako, O Leza,
Mitumba yababelesi bako biipa bayuni bamuluuwo,
Batila bulowa mbuli maanzi kuzinguluka Jelusalemu,
Twaba cisesyo kuli mbotubambene limwi,
Ino uyooleka lili, O Mwami Leza? Sena ucinootunyemenede lyoonse?
Nyemena misyobo eeyo iitakuzi, zisi eezyo zitakombi zina lyako.
Zisi eezyo zinyonyoona Jakobo, eezyo zisaala cisi cakwe.
Utatubedi aankoto akaambo kazinyonyoono,
O Leza mufutuli wesu, tugwasye,
Ani bamasi baambila nzi kuti,
Komvwa kutongela kwabaange, bavune aabo basinganyizidwe munguzu zyako.
Aaba mbotubambene limwi babweedezezye bubi,
Ndendilyo swebo tobana bako,
Yebo, omweendelezi wa Isilayeli kotuswiilila, yebo, ooenzya Jakobo
Nyamuka munguzu zyako, boola uzootuvune.
O Leza, tubukulusye, tumunikile zileleko kuti tufutulwe.
O Mwami Leza Singuzuzyoonse,
Bantu bako wabasanizya misozi, banywa camisozi bantu bako.
Watusampuzya kuli mbotubambene limwi, basinkondoma balatuseka.
O Mwami Leza Singuzuzyoonse, tubukulusye, tumunikile zileleko kuti tufutulwe.
Wakaleta musaansa kuzwa ku Ijipiti, wakatanda misyobo akuusyanga.
Wakuubambila busena, wasimpa miyanda, wayandalala nyika yoonse.
Zilundu zyakavumbwa acimvule cawo, milombe yakavumbwa amitabi yamusaansa ooyo.
Wakatandabika mitabi yawo kusikila kulwizi,
Nkaambo nzi ncoomwaya lubaya lwawo kuti boonse bainda,
Bankuntula bamuzisaka baluuluma, tunyama twamusokwe tuluulya.
O Leza Singuzuzyoonse, boola kulindiswe alimwi,
Ubone musamu ngookasyanga ajanza lyako lyalulyo,
Basinkondonyoko bagonka musaansa wako buutenta,
Bakwabilile bantu bako mbookasala, musyobo ooyo ngookapa nguzu mpati.
Ocita oobo tatukakufutatili limbi, tubukulusye katukutembaula.
O Leza Singuzuzyoonse, tubukulusye, tumunikile zileleko kuti tufutulwe.
Amwiimbe cakutangala kuli Leza uuli nenguzu zyesu,
Amwaangule lwiimbo mulizye nsakalala, amuume kandendeme kantimbwa akalumbu.
Likkala mwezi musibe mweembo walwija lwamugutu, musibe anuuzyuka, mubuzuba bwapobwe lyesu.
Kayi ooyo ngomulawo wamu Isilayeli, ngamalailile aa Leza wa Jakobo.
wakabikka Josefa kuti cibe citondezyo, ciindi naakalwana Baijipiti.
“Ndime ndakagwisya mulilo amakuko aako, ndime ndakakutula mukuli wazitina.”
Nookali mumapenzi wakandililila, ndakakuvuna,
Nobantu bangu amuswiilile, mmusinse, nywebo noba Isilayeli amuswiilisisye.
Mutabi aaleza uumbi akati kanu, mutakombi leza wabamasi.
Ndime Mwami Leza wanu, Leza wakamugwisya Muijipiti. Amulakame mmusanine.
Pele bantu bangu tiibakaswiilila pe, Baisilayeli tiibakalibombya kulindime.
Nkaako ndakabaleka kuti bacite buyanda myoyo yabo iikakide,
Kuti bantu bangu nibakaswiilila, Baisilayeli nibakatobela nzila zyangu,
nindakabazundila basinkondonyina, nindakakoma babalwana.
Aabo basulaika Mwami Leza bayoolisukata, bayoolisukata cakuyoowa.
Baisilayeli nindabalela akubapa maila mabotu,
Leza wakkala mumbungano yakwe mpati, ulabeteka akati kabaleza.
Ulaleka lili kubeteka buteelede, kuvundikizya babi?
Bamucaala abateteete amubacitile bweelede,
Amununune bateteete, babulide, kuzwa kubabi mubavune.
Taakwe ncobazi, tabakwe maanu. Bazulungana mumudima ntalisyo zyanyika zyoonse zilazungaana.
Ndakati, “Nywebo muli baleza, nyoonse muli bana ba Sijulu wamajulu.
Pele muyoofwa mbuli bantu buyo, muyoofwa bufwa muleli uuli woonse.”
Nyamuka, O Leza, ubeteke nyika. Kayi bamasi boonse ndukono lwako.
O Leza utaumuni buyo, utalyuumuzyi buyo, O Leza utalibatamiki.
Bona mbobapyopyonganya basinkondonyoko, aabo bakulwana mbobasongomeka mitwe.
Bakanza bantu bako mubucenjezu bwabo, bavwiya bantu mboyandisisya.
Balati, “Amuboole tubanyonyoone cisi coonse, zina lya Isilayeli litakayeeyegwi limbi pe.”
Balalivwiya camoyo omwe, bapanga bulongwe kuti bakulwane.
Bapangana balunyungu lwa Edomu, Baisyimayeli, Bamowabu, balunyungu lwa Haga.
Bapangana balunyungu lwa Gebali, Amoni, Ameleki, Filisiti abantu baku Taya.
Abalo Baasiliya basangana ambabo, kuti bayumye balunyungu lwa Loti.
Bacite mbookacita Bamidi,
Ku Endo wakabalobya, baba mbuli bufumba ansi.
Balemenede babo bacite mbuli Olebu a Ziibu.
aabo bakati, “Atutole macelelo, macelelo aa Leza abeesu.”
O Leza wangu, bacite mbuli lusuko lwakambizi,
Batande mbuli mulilo mbuusyukutya cisaka, batande mbuli kumyala
Ubatande mbubo oobo aguwo lyako, ubayoosye abbubbula lyako.
Ubausye nsoni kuti bantu babone, babone nguzu zyako, O Mwami Leza.
Abausigwe nsoni bagambwe, balobe kabafwide bweeme.
Cita kuti bazibe kuti yebo nduwe Mwami Leza,
O Mwami Leza, Sijulu wamajulu, taciliboteli cilawo cako.
Moyo wangu ulayandisisya, ulilaukila ŋanda ya Mwami Leza.
Kaleze akalijanine ŋanda, kamembya akaliyakile citeente,
Aabo bakkala muŋanda yako balilelekedwe,
Aabo basyoma munguzu zyako balilelekedwe,
Nobainda mukkuti lya Baka, kkuti liba mbuli tusensa twamvula ntaanzi, eeyo iizuzya maziba.
Nguzu zyabo ziyabuvulila-vulila kusikila boonse bakalibonye kuli Leza mu Ziyoni.
O Mwami Leza, komvwa kukomba kwangu, Singuzuzyoonse, ndiswiilile,
O Leza, bona ntobo yesu, bamba munanike wako.
Ncibotu kukkala muŋanda yako buzuba bomwe kwiinda kukkala kumbi
Mwami Leza ndizuba, nintobo, Leza nguupa coolwe abulemu,
O Mwami Leza, Singuzuzyoonse, muntu uusyoma nduwe ulilelekedwe.
Wakaimba kabotu nyimbo yako, O Mwami Leza, wakabukulusya zileleko zya Jakobo.
Wakalekelela zibi zyabantu bako, wazimaanya zinyonyoono zyabo zyoonse.
Wakaleka bukali bwako boonse, wakasiya kulutila kwako.
Utubukulusye alimwi, O Leza mufutuli wesu, uleke kubijilwa akaambo kesu.
Sena unootukalalide lyoonse? Sena unootunyemenede kwamazyalani oonse?
Sena tokootubukulusya, kuti bantu bako bakasekelele mulinduwe alimwi.
Tutondezye luyando lwako lutazungaani, O Mwami Leza, tupe lufutuko lwako.
Zyoonse nzyataambe Mwami Leza, ndaziswiilila,
Masimpe ulibambilide kufutula baabo bamulemeka,
Kusyomeka aluyando, eezi lyoonse zyeendelaamwi, bulemu aluumuno tazisiyani.
Leza ulalulamika kuzwa kujulu, bantu bakwe basyomeka ansi aano.
Mwami Leza ulapa zibotu, nkaako nyika yesu iyoozyala micelo yayo.
Bululami bulikumbele lyakwe, buya bumunikila nzila.
Kondimvwa, O Mwami Leza undivune, ndimucete, ndibulide.
Kobamba buumi bwangu, ndilipede kulinduwe, nduwe Leza wangu,
Kondeengelela, O Mwami, nduwe ngwelilila buzuba boonse.
Tangazya mubelesi wako, moyo wangu, O Mwami, usukeme nduwe.
Yebo, O Mwami, ulisilubomba, ulalekelela, aabo boonse bakulilila ulabayandisya.
Komvwa kukomba kwangu, O Mwami Leza, swiilila nkwelilila lweengelelo.
Njookwiita mubuzuba bwamapenzi aangu, eelyo uyoondivuna.
Akati kabaambwa kuti mbaaleza, taakwe ulaamilimo iinga yeelana ayako.
Bamisyobo yoonse bayooboola kuzookukomba, O Mwami Leza,
Ulacita zintu zipati zigambya, nkaambo uli mupati alimwi ndonduwe Leza olikke.
Ndiiisye nzila yako, O Mwami Leza, kuti nkeende mukasimpe kako.
Ndakutembaula, O Mwami Leza wangu, amoyo wangu woonse,
Luyando lwako lutazungaani ndupati kulindime,
Bandilwana basilupyopyongano, O Leza, cikamu cabantu basilunya
Pele yebo, O Mwami, uli Leza weetelela, siluse, uutafwambi kunyema,
Kondiceba undeengelele, pa nguzu kumubelesi wako, ndivune,
Nditondezye zibotu, kuti basinkondoma babone bause,
Ntalisyo zyamunzi wakwe zili acilundu cisalala.
Mwami Leza, uliiyandisya milyango ya Ziyoni, kwiinda minzi imwi yoonse ya Jakobo.
Swiilila omunzi wa Leza, uswiilile zintu zibotu nzyakwaambila.
Lino akati kabaabo bandizi ndalemba Lahabu, Babuloni, Bafilisiti,
Masimpe, kuyootegwa, mmisyobo iizwa ku Ziyoni,
Mwami Leza uyoolemba oomo mulembwa bantu kuti,
Baimbi banoozyana nobaimba kuti, “Muziyoni momuzwa zileleko zyesu zyoonse.”
O Mwami Leza wangu uundivuna, sikati amasiku ndalila kumbele
Komvwa kukomba kwangu, cenjeka kutwi kukulila kwangu.
Uzwide mapenzi muuya wangu, ndaafwiifwi kufwa.
Mbalilwe akati kabaabo bayanda kufwa, ndimbuli muntu uutakwe nguzu.
Ndimbuli muntu uufwide kale, mbuli bajaidwe balede mucuumbwe mbotacibambi naa kuyeeya.
Wakandibikka mudindi damfu, mumpisi iisiya mbi.
Bukali bwako bwandilimba, wandipenzya amayuwe aako.
Wacita kuti beenzuma mbeyandisya bandimwaike, ndaba cisesyo kuli mbabo,
Meso aangu oomfoka akaambo kamapenzi, mazuba oonse ndakwiita,
Sena zigambya zyako ulazitondezya kubafu?
Sena kwacivumwe kwaambilizigwa luyando lwako lutazungaani?
Sena zigambya zyako zilizizilwe mubusena bwamudima?
Mebo ndililila nduwe, O Mwami Leza, kuti undigwasye,
Ani wanditakatila nzi, O Mwami Leza? Ino undiyubila nzi?
Kuzwa kubukubusi bwangu ndapenzegwa, ndikundomo yalufu,
Ndasubuka akaambo kabukali bwako, kundikonga, nkondikonga kwandinyonyoona.
Buzuba boonse ndizingulukidwe mbuli zambangulwe,
Wanditolela balongwe abayandwa bangu, mudima uusiya mbi waba ngomweenzuma.
Kukabe kutamani ndinooimba zyaluyando lwako lutazungaani,
Njooambilizya zyaluyando lwako lutazungaani,
Wakaamba kuti, “Ndakapanga cizuminano amusale wangu,
‘Lunyungu lwako njoolukkazika akutamani,
Ijulu alitembaule zigambya zyako, O Mwami Leza,
Nguni nimuba mujulu uukonzya kweelana a Mwami Leza?
Leza ulalemekwa kapati mumbungano zyabasalali,
O Mwami Leza wamakamu, nguni ulaanguzu mbulinduwe?
Nduwe weendelezya lwizi lupati, nduwe oobatamika mayuwe naayuntaana.
Okapwayaula Lahabu, cipangaliko camumaanzi,
Julu anyika nzizyako, nyika azyoonse zili mumo zyakalengwa anduwe.
Mabazu aakunyika akumusanza nduwe wakaalenga oonse.
Kuboko kwako kulaanguzu, janza lyako ndiyumu, janza lyako lyalulyo lilalumbaizigwa.
Cuuno cako cabwami cisiminide abululami,
Balilelekedwe boonse aabo bakukomba anyimbo,
Balatangala muzina lyako buzuba boonse,
Bulemu anguzu zyabo nduwe, muluse lwako tulajana nguzu.
Ncancobeni kuti, ntobo yesu izwa ku Mwami Leza,
Kale-kale wakaambila bantu bako basyomeka mucilengaano kuti,
Ndajana Devedi mubelesi wangu, ndamunanika mafuta aangu aasalala.
Janza lyangu linoomugwasya, masimpe, kuboko kwangu kunoomuyumya-yumya.
Taakwe sinkondonyina uyoomuzunda pe, taakwe muntu sizibi uyoomudyaminina.
Kalibwenene, njoopwayaula bamulwana, njoonyonyoona bamucimwa.
Ndinoomuyanda, ndinoosyomeka kulinguwe, ndinoocita kuti kazunda muzina lyangu.
Njookwakwabula bwami bwakwe kuzwa kulwizi lupati,
Uyoondaamba kuti, ‘Nduwe Taata, nduwe Leza wangu,
Njoomucita kuti abe mwanaangu wakusaanguna,
Luyando lwangu lutazungaani lunooli aanguwe kukabe kutamani,
Lunyungu lwakwe lunookkede acuuno cakwe cabwami,
Naa balunyungu lwakwe bakaleke kundiswiilila,
kabavoolozya malailile aangu, kabatabambi milawo yangu,
njoobasubula muzinyonyoono zyabo amusako,
Pele nikuba boobo nsikooyooleka kuyanda Devedi,
Nsikooyootyola cizuminano cangu, sikasanduli makani ngindakaamba.
Ndakonka mukusalala kwangu kuti, nolibalili nsikooyoobejela Devedi.
Lunyungu lwakwe lunooliwo kwalyoonse,
Cuuno cakwe cabwami ciyookkalilila mbuli mwezi kukabe kutamani,
Teekayi lino wamutakata, wamukaka, wamunyemena munanike wako.
Wakaka cizuminano ncookapanga kumubelesi wako,
Wamwaya bwaanda bwakwe boonse, wapwayaula zikwabilizyo zyakwe, zyaba tongo.
Boonse bainda munzila basaala nguwe, basimunzinyina baide kumuseka.
Maanza aalulyo aabaabo bamulwana waayumya, basinkondonyina boonse wabatangazya.
Panga lyakwe lyaba cintu buyo, tomugwasyi munkondo pe.
Bulemu bwakwe wabumanya, cuuno cakwe cabwami wacuunsizya ansi.
Watwentanya mazuba aabukubusi bwakwe, wamujazya nsoni.
Ino cilaba ciindi cilamfu cilibuti, O Mwami Leza,
Koyeeya kuti mazuba aabuumi bwangu mace,
Sena kuli muntu uukonzya kukkalilila katafwi?
O Mwami, lulikuli luyando lwako, luya lwakaindi lutazungaani?
O Mwami, koyeeya mubelesi wako mbwaasampaulwa, mbwaayumina masampu aabamasi.
O Mwami Leza, koyeeya kuti aabo bandisampaula mbaasinkondonyoko,
Aalumbwe, Mwami Leza, kukabe kutamani. Akube boobo. Akube boobo.
O Mwami tukkede mulinduwe, tukkede mulinduwe kwamazyalani oonse.
Zilundu kazitana lengwa, kotana akubumba nyika, kuzwa lili alili nduwe Leza.
Ulapilusya bantu kubulongo koti, “Amupiluke kubulongo nobantu.”
Kulinduwe myaka iili cuulu, ilibuyo mbuli buzuba bwainda bwajilo,
Ulakukulula bantu balafwa mbuli kulota, bali mbuli bwizu cifumo-fumo.
Nikuba kuti cifumo-fumo bulafwefwema, kumangolezya bulapusama akunyana.
Watunyonyoona abukali bwako, mukunyema kwako watusubula.
Wabikka ndubizyo zyesu kumbele lyako, zinyonyoono zyesu zisisidwe
Mazuba aabuumi bwesu atwentana akaambo kabukali bwako,
Myaka yabuumi bwesu ili makumi aali ciloba,
Nguni uuzi nguzu zyabukali bwako buleta kuyoowa kupati?
Twiisye, tuzibe kuti buumi bwesu mbufwiifwi, ndendilyo nitukonzya kusongwaala.
Lijate, O Mwami, ino unootukalalide kwaciindi cilamfu buti?
Kobeetelela bantu bako, tondezya luyando lwako lutazungaani cifumo-fumo,
Tutangazye kwamazuba manji aali mbuli ngookatupenzya,
Tondezya milimo yako kubabelesi bako, utondezye bulemu bwako kubana bako.
Luzyalo lwa Mwami Leza wesu lube alindiswe, aleleke zyoonse nzyotucita,
Ooyo uukkede akuyusila muli Sijulu wamajulu, uyoolyookezya mucimvule ca Singuzuzyoonse.
Kuli Leza waamba kuti, “Nduwe matijilo acikwabilizyo cangu,
Nguukuvuna kuzwa kukakole kauteya, nguukuvuna kuzwa kucuumo.
Ulakuvumbilila amapepe aakwe, ulayuba kunsi aamababa aakwe.
Tokayoowi ziyoosya masiku, mivwi niibilima sikati tiikakuyoosyi.
Tokayoowi nikuba kuti kukaboole mwiika mumudima,
Kumbali lyako bantu bali cuulu balawa, kujanza lyako lyalulyo bantu
Yebo lwako uyoolangilide buyo, uyoobona kusubulwa kwababi.
Kuti Sijulu wamajulu waba ngamayubilo aako, ooyo Mwami Leza uuli ngamatijilo aako,
masimpe taakwe ciyookucisa, taakwe mapenzi ngoyoobona munsi aanduwe kuŋanda yako.
Nkaambo Leza uyoolailila bangelo bakwe kuti bakukwabilile,
Bayookujata akukunyamuna mumaanza,
Uyoolyataula syuumbwa ankombola,
Lino mukuti ulandiyanda alimwi ulizi zina lyangu, njoomukwabilila.
Aakundiita njoomuvuwa, mumapenzi aakwe njooba aanguwe, njoomuvuna akumulemeka.
Njoomucita kuti akoongole, ndiyoomufutula.
Ncibotu kutembaula Mwami Leza, kwiimba nyimbo zilumbaizya zina lyako,
Nyimbo zyaambilizya zyaluyando lwako lutazungaani cifumo-fumo,
Nyimbo zyakankobela kaminjeya iili kkumi, zyakalumbu kakandendema.
Nkaambo yebo, O Mwami Leza, nduwe oonditondezya milimo yako,
Milimo yako Omwami Leza, mipati kapati, miyeeyo yako tiizibwi.
Ciyanga tacikonzyi kuziba, bafuba-fuba tabakonzyi kumvwisya.
Nikuba kuti basizibi balamena mbuli bwizu,
Pele yebo, O Mwami Leza, bulemu mbubwako lyoonse alyoonse.
Masimpe, basinkondonyoko O Leza, masimpe, basinkondonyoko
Pele mebo wandiyumya mbuli munyati, wandinanika mafuta aanjoloma.
Ndalibonena kuzundwa kwabasinkondoma,
Balulami balazwidilila mbuli tukunka, balakomena mbuli mukamba waku Lebanoni.
Bali muŋanda ya Mwami Leza, bayoozwidilila muŋanda ya Leza wesu.
Banoocizyala nibacembaala, lyoonse banoosyuuka akuba aanguzu.
Banooambilizya kuti, “Mwami Leza uliluleme,
Mwami Leza nguulela, usamide jansi lyabulemu, ulaanguzu, nyika tiizungaanyi, uliijisilizi.
Cuuno cako, O Leza cakabikkwa kale-kale, nduwe uuliwo lyoonse.
Lwizi lulavuuma, O Mwami Leza, lwizi lulakokoma mayuwe alavuuma.
Mwami Leza ulaanguzu kwiinda kuvuuma kwamaanzi manji, kwiinda mayuwe
Mbeta zyako nzyakasimpe, mbeta zyako zilasalala kapati,
Nduwe oosubula babi, O Mwami Leza, tondezya bukali bwako.
Nyamuka omubetesi wanyika, basikulisumpula ubalumbule bweelede bubi bwabo.
O Mwami Leza, ino nciindi cilamfu cilibuti,
Balaamba majwi aakulisumpula, basikucita zibi boonse balibikka antu.
Bapwayaula bantu bako, O Mwami Leza, badyaminina lukono lwako.
Bajaya bamukabafu abazwa masi, balajailizya abamucaala.
Baamba kuti, “Leza taboni, Leza wa Jakobo takwe makani.”
Amumvwe nywebo noziyanga akati kabantu, nywebo nobafuba-fuba,
Ooyo wakabikka kutwi, sena tamvwi? Ooyo wakabikka liso, sena taboni?
Sena ooyo uukalalila bamasi tasubuli? Sena ooyo wiisya bantu tajisi luzibo?
Mwami Leza, nguuzi miyeeyo yabantu mbwiibede, ulizi kuti tiigwasyi.
Muntu ooyo ngolaya, O Mwami Leza, ulilelekedwe,
Ngomuntu ngoumbulizya muciindi camapenzi, kusikila basizibi basidwe dindi.
Mwami Leza tatitakate bantu bakwe, tatilekelezye lukono lwakwe.
Bululami buyoojanwa alimwi munkuta, baluleme boonse bayoobutobela.
Nguni uukonzya kundilwanina bantu babi?
Kuti Mwami Leza naatakandigwasya, nikwalikunga sunu ndakafwa kale, ndakalyuumuzya.
Nindakati, “Njanda kutezemuka.”
Nindakali kulibilika kapati, okanduumbulizya akundipa kukondwa mumoyo.
Sena inga wayanzana abantu, bantu babikka milawo iizumizya zibi?
Bantu aaba balamvwana kuti balwane baluleme, bape batakwe milandu cisubulo calufu.
Pele cikwabilizyo cangu, ngu Mwami Leza, ngo Leza wangu, mulinguwe mwenjubila.
Ulasubula babi, ulabanyonyoona akaambo kabubi bwabo.
Amuboole twiimbile Mwami Leza cakutangala, tupozomokele mwaala walufutuko lwesu.
Atuboole kumbele lyakwe tumulumbaizye, tumutembaule munyimbo.
Kayi Mwami Leza ngu Leza mupati, ngo Mwami mupati kwiinda baleza boonse.
Nyika yoonse mbwiibede ili mumaanza aakwe, nsonga yazilundu njiyakwe.
Lwizi ndulwakwe nkaambo nguwakalulenga, nguwakabumba nyika amaanza aakwe.
Amuboole tumukombe, atufugame kumbele lya Mwami Leza wakatulenga.
Nkaambo ngo Leza wesu, ndiswe bantu mbeembela, tulibutanga, butanga mbwalanga.
mutabi basicinguni mbuli bwakali baku Meliba,
ooko basikale banu nkubakandisola akunditepaula,
Kwamyaka iili makumi one ndakalilinyemenede zyalani eeli ndakati,
Nkaako ndakakonkezya mubukali bwangu, ndakati,
Amwiimbile Mwami Leza lwiimbo lupya, amwiimbile Mwami Leza nobanyika yoonse.
Amwiimbile Mwami Leza, amutembaule zina lyakwe,
Amwaambilizye bulemu bwakwe kumasi oonse,
Iiyi, Mwami Leza, mmupati, uleelede kulumbaizigwa,
Kayi baleza bamisyobo yoonse mituni buyo,
Bulemu anguzu nzizyakwe, zili mucikkalilo cakwe cisalala.
Amutembaule Mwami Leza nomikwasyi yamisyobo yoonse,
Amuzumine kuti bulemu buli mweelede, amupe zipaizyo muze kuŋanda yakwe.
Amumukombe nalibonya mubusalali bwakwe, muzyangame kuli nguwe nobamunyika yoonse.
Amwaambe akati kabamasi kuti, “Mwami Leza nguulela.”
Nozyamujulu azyamunyika amusekelele, lwizi azili mumo zivuume.
Nomyuunda amusekelele azili mulindinywe, aalo masamu aamusokwe aimbe cakukondwa.
Aaimbe kumbele lya Mwami Leza nkaambo ulaboola, ulaboola kubeteka nyika.
Mwami Leza nguulela, nyika iitangale, nkomwe azyoonse zyalwizi zisekelele.
Makumbi amudima uusiya mbi zilimuzingulukide, takwe lusalululo,
Mulilo uleenda kumbele lyakwe, ulasyukutya mumabazu oonse aabo bamulwana.
Ndabo zyakwe zimunikila nyika, nyika yabona boobo ilakankama.
Zilundu zileenzemuka mbuli bunzuka kumbele lya Mwami Leza,
Julu lyaambilizya bululami bwakwe, bantu boonse balabubona bulemu bwakwe.
Boonse bakomba zibeze bausigwa nsoni,
Bantu bamu Ziyoni balamvwa akusekelela,
Nkaambo yebo, O Mwami Leza, nduwe Sijulu wamajulu,
Aabo bamuyandisya akusulaika bubi, aabo basyomeka kulinguwe,
Mumuni wakwe umunikila baluleme, nguupa kuti baluleme mumyoyo batangale.
Nywebo nobalulami, amusekelele amutembaule zina lyakwe lisalala.
Amwiimbile Mwami Leza lwiimbo lupya, nkaambo wacita zintu zigambya.
Mwami Leza waambilizya zyalufutuko lwakwe, wayubununa bululami bwakwe kubantu boonse.
Wayeeya zyaluyando lwakwe lutazungaani akusyomeka kwakwe ku Baisilayeli,
Amupozomoke cakutangala ku Mwami Leza nobamunyika yoonse,
Amutembaule Mwami Leza munyimbo, amumwiimbile akantimbwa.
Amulizye myeembo, mupozomoke kumbele lya Mwami Leza uulela.
Aluvuume lwizi azyoonse zili mulindulo, nyika abantu boonse bakkede mulinjiyo.
Mayuwe akampwaike, zilundu ziimbe antoomwe cakutangala
kumbele lya Mwami Leza. Nkaambo ulaboola kuzoobeteka bamunyika,
Mwami Leza nguulela aboobo bamasi bakankame,
Mwami Leza uukkede Muziyoni mupati, ulatembaulwa abamasi boonse.
Abatembaule zina lyako lipati liyoosya. Nduwe uusalala.
Mwami ngusinguzu, ulayanda ziluleme, waleta mbeta ziluleme
Amutembaule Mwami Leza wesu, amumukombe kucuuno cakwe cabwami,
Mozesi a Aloni bakali bamwi babapaizi bakwe,
Wakali kukanana kulimbabo kuzwa mumusumpuululu wakkumbi,
O Mwami Leza wesu, yebo wakabavuwa, wakali Leza uulekelela Baisilayeli.
Amutembaule Mwami Leza wesu, mumukombe muciindi cakwe cisalala,
Amupozomoke cakutangala ku Mwami Leza, iiyi, amutangale nobamunyika yoonse.
Amumanine Mwami Leza milimo cakukondwa, amuboole kulinguwe anyimbo zyakutangala.
Amuzibe kuti Mwami Leza ngo Leza, ngonguwe wakatulenga tulibakwe,
Amunjile mumilyango yaŋanda yakwe amilumbo,
Nkaambo Mwami Leza mmubotu, luyando lwakwe taluzungaani,
Njooimba zyaluyando azyabululami, njootembaula nduwe, O Mwami Leza.
Njoolibamba kuti nkabule kampenda mubuumi bwangu.
Nsikooyoolekela cintu cibi cili coonse mumoyo wangu,
Nsikakkali abantu bamyoyo mibi, nsibayandi pe.
Uubejelezya mweenzinyina kaambo cakusisikizya njoomuumuzya,
Njoocita baabo basyomeka kulindime kuti bakkale andime,
Muntu uucenga takakkali muŋanda yangu,
Bamunyika boonse ndinoobalobya buzuba abuzuba,
O Mwami Leza, komvwa kukomba kwangu, umvwe kulila kwangu kwakuyanda lugwasyo.
Utandifutatili ciindi camapenzi, cenjeka kutwi kwako kuli ndime,
Mazuba aangu ayanguluka mbuli busi, mubili wangu ulapya mbuli makala aanyeka.
Moyo wangu wapya, wapusama mbuli bwizu, ndaluba akulya koonse,
Ndamana akaambo kakutongela kwangu kupati, ndasyaala mafuwa aalo.
Ndaba mbuli kkumbatamisamu lyamunkanda, ndaba mbuli tumba wamumatongo.
Ndoona bulanga, ndaba mbuli muyuni uukkede alikke ansonje.
Buzuba boonse basinkondoma balandisampaula, aabo bandinonga balandisinganya.
Twe lyaba ncecakulya cangu, cakulya ncenywidilizya aamisozi.
Nkaambo kabukali bwako bupati, wandibweza, wandisowa.
Mazuba aangu aba mbuli cimvule cakumazuba, ndapusama mbuli bwizu.
Pele yebo, O Mwami Leza, ulikkede acuuno cako cabwami akutamani,
Nyamuka umubede aankumbu Ziyoni, nkaambo ciindi calweetelelo.
Nkaambo bantu bawo baluuyanda nikuba kuti wakanyonyoonwa,
Bamasi bayoolemeka zina lya Mwami Leza, bami boonse baansi bayookulemeka.
Mwami Leza uyooyakulula Ziyoni, uyoolibonya mubulemu bwakwe.
Nguuyoovuwa kukomba kwabantu baide kwiingaila, takavoolozyi kulomba kwabo.
Makani aaya alembelwa zyalani liciboola,
Kuzwa kucikombelo cakwe cisalala kujulu, Mwami Leza wakalanga ansi,
Wakamvwa kutongela kwabaange, wakaangununa baabo bapedwe milandu yalufu.
Bantu baambilizye zina lya Mwami Leza mu Ziyoni, abamutembaule mu Jelusalemu.
Ciindi bantu baansi nibayoobungana antoomwe, abakakombe Mwami Leza.
Nikuba kuti ndicili muyumu, Leza wakakosola buumi bwangu,
Lino ndakati, “O Leza wangu utanditoli, utatwentanyi mazuba aangu,
Kumatalikilo nduwe wakaanza ntalisyo zyanyika, julu mmilimo yamaanza aako.
Zyoonse eezi ziyooloba, pele yebo unooliko, zyoonse ziyookulumpana
Yebo unooliwo mbubonya, myaka yako tiimani pe.
Bana bababelesi bako bazookkala kumbele lyako, lunyungu lwako
Omoyo wangu kotembaula Mwami Leza, zyoonse zizo zyangu azitembaule zina lyakwe lisalala.
Omoyo wangu, kotembaula Mwami Leza, utalubi bulumbu boonse mbwapa.
Ulalekelela zinyonyoono zyangu zyoonse, ulandiponya kumalwazi aangu oonse.
Nguundivuna kuzwa kwacivumwe, nguundisamika musini,
Nguundipa zintu zibotu nzyesukamina, nguundibukulusya akundipa nguzu mbuli sikwaze.
Mwami Leza, nguundicitila ziluleme, nguubacitila zyeelede aabo badyamininwa.
Nguwakazibya Mozesi nzila zyakwe, nguwakabonya milimo yakwe kuba Isilayeli.
Mwami Leza ngusilweetelelo, ngusiluse, ngusiluyando lutazungaani, lunji.
Tayandi kupa mulandu lyoonse, takweeki kukabe akutamani pe.
Tatupi cisubulo mbuli ceelede zinyonyoono zyesu,
Mbuli julu mbolili kule kuzwa ansi,
Mbuli kujwe mbokuli kulaale kuzwa kumbo,
Mbuli wisi mbweetelela bana bakwe bamulemeka,
Nguuzi mbobubede buntu bwesu, utuyeeya kuti tuli bulongo buyo.
Pele mazuba aamuntu ali mbuli bwizu, ulafwefwema mbuli dubaluba lyamusokwe.
Luuwo lulaunga, mpoonya lyakunkumuka, lyaloka, talipilukili limbi mpulyabede pe.
Kuzwa lili alili Mwami Leza ulabayanda,
Kulibaabo babamba cizuminano cakwe,
Mwami wakabikka cuuno cakwe cabwami mujulu, nguulela koonse-koonse.
Amutembaule Mwami Leza, nywebo nobangelo bakwe,
Amutembaule Mwami Leza, nomakamu aakwe aakujulu nyoonse,
Amutembaule Mwami nywebo nozilenge zyakwe zyoonse,
Kotembaula Leza omuuya wangu, O Mwami Leza wangu, ulimupati kapati,
Ulivumba mumuni mbuli bulivumbwa cisani, undandamika julu mbuli tente.
Usimpide ziyako zyaŋanda yako mumaanzi aakujulu,
Muuwo nguwaba batumwa bako, mulilo uuvwilima ngosimilimo wako.
Nduwe ookabikka nyika antalisyo zyayo, kuti kiitazungaani.
Wakaivumbya maanzi aba ncecisani cayo, maanzi akaliimvwi avumba zilundu.
Pele nookaatapatila akatija, naakamvwa kuzuma kwako akaunguka kufwambaana.
Maanzi aakali kusika atala aazilundu, akayosa, aya mumakkuti,
Wakaabikkila munyinza ngwaateelede kusotoka, taakavumbi limbi nyika.
Nduwe oocita kuti tusena katukunkila mutulonga,
Tulonga ooto ntotunywisya banyama bamusokwe,
Bayuni bamuluuwo balayaka ziteente zyabo,
Ulatilila zilundu kuzwa kumaanda aako aakujulu,
Nduwe uucita kuti bwizu bwaŋombe bumene,
Ucita kuti muntu ajane waini wakulisansa,
Atilailwa kabotu masamu aa Mwami Leza, itilailwa kabotu milombe yaku Lebanoni njaakasyanga.
Mobayaka ziteente bayuni mulinjiyo, toongola lyoonena kumikamba eeyo.
Malundu malamfu ngaakkala njeleele, mpako nzyampangala ngamayubilo aabacibila.
Mwezi ulizi ziindi zyawo, alyalo zuba lilizi ciindi ncolyeelede kubbila.
Kuti abe masiku, uleta mudima, aawo banyama boonse bamusokwe baleendeenda.
Basyuumbwa inga balavuluma nibaweza, bayandaula zilyo zyabo zizwa kuli Leza.
Lyapasula buyo zuba, balabweeda balala mumalalo aabo.
Aawo muntu ulakonzya kuunka kumilimo yakwe,
Tiilivulili milimo yako, O Mwami Leza,
Bona kulilwizi, ndupati luliyabeene,
Ooko mato alainka akuboola,
Zyoonse eezi zilangila kuli nduwe,
Zilabungika kufumbwa ncoozipa,
Naa wazilekelezya zilapenga, wagwisya muuya wako mulinzizyo zilafwa.
Wazitumina muuya wako zilaima nji, nyika ibaabuumi bupya alimwi.
Bulemu bwa Leza abukkalilile lyoonse, aasekelele Mwami Leza mumilimo yakwe.
Wiilanga nsi, ilakankama, wazyaampa zilundu zisuka busi.
Njooimbila Mwami Leza mubuumi bwangu boonse, necipona njootembaula Leza wangu.
Akubotele Mwami Leza kukomba kwangu, nkaambo mulinguwe mwenkondwa.
Basizinyonyoono bazimaane ansi, bataluleme batakabonwi limbi.
Amulumbe Mwami Leza, amumukombe mukwiita zina lyakwe,
Amumwiimbile cakumulumbaizya, amulungulule zyamilimo yakwe iikankamanisya.
Amulikankaizizye muzina lyakwe lisalala,
Amuyandaule Mwami Leza, muyandaule nguzu zyakwe,
Amuyeeye zigambya nzyaakacita, amaleele aakwe, amube kulinguwe lyoonse.
Nywebo nolunyungu lwa Abulahamu mubelesi wakwe, nobana ba Jakobo basale bakwe.
Namakungwe ngo Mwami Leza wesu, nguubeteka munyika yoonse.
Nguuyeeya cizuminano cakwe lyoonse,
Cizuminano ncaakapangana a Abulahamu, cikonke ncaakakonkezya Isaka.
Wakaciindulula kuli Jakobo kuti cibe mulawo,
Wakati, “Njookupa nyika ya Kenani, iyooba lukono lwako.”
Naakaamba boobo bakacili bace, bace kuceela limwi,
Bakali kutuntulika kuzwa munyika imwi kusika muli imwi,
Mwami Leza taakazumizya muntu nabani kuti abadyaminine,
Wakati, “Mutabagutaiki basale bangu, mutapenzyi basinsimi bangu.”
Lino wakaleta nzala munyika, wakanyonyoona zilyo zyabo nzyoonse.
Pele wakatuma umwi mwaalumi kuti abasaangunine,
Bakacuzaula maulu aakwe anketani, nsingo yakwe yakaangidwe aansimbi.
Wakalaangidwe kusikila majwi ngaakaambide naakazuzukizigwa,
Lino Mwami wakatumizya kuti aangununwe, muleli wacisi wakamuleka.
Wakamubikka kuti abe mupati mubulelo bwakwe,
Wakali wakulaya balemenede bakwe buyandika,
Mpawo Baisilayeli bakasika ku Ijipiti,
Mwami Leza wakavuzya bantu bakwe, bakavula kapati kwiinda bakalikubalwana.
Bakalikubalwana aabo mbaakacitide kuti basule bantu bakwe,
Aawo wakatuma Mozesi mubelesi wakwe, wakamutuma a Aloni ooyo ngwaakasalide.
Bakacita maleele akati kabo, bakacita zigambya munyika ya Hamu.
Wakaleta mudima, munyika mwakasiyambi,
Maanzi aabo wakaasandula aba bulowa, wakacita kuti nswi zyabo zifwe.
Nyika yabo yakanyawita bacula, bakanjila mumazyuli aabaleli babo.
Naakakanana alimwi kwakaboola makata aanzinini, kwaboola abususuli mucisi coonse.
Wakabawisizya civulamabwe, kwakali kudabauka candabo mucisi coonse.
Wakanyonyoona misaansa amikuyu yabo, wakatyoloola masamu oonse mucisi cabo.
Amane wakakanana eelyo kwakaboola cikwikwi, kwaboola mpaso zinji zitabaliki.
Zyakalya kasyango katete kali koonse mucisi cabo,
Amane wakauma bana boonse bakusaanguna mucisi cabo,
Wakagwisya Baisilayeli kabalemedwe ca nsiliva angolida,
Baijipiti bakakondwa Baisilayeli nibakainka,
Wakadadabula kkumbi kuti cibe ncecakuvumbya,
Nibakakumbila cakulya wakabaletela bakancele,
Wakasinkula ndomba, maanzi akapoomoka, kwakunka mulonga munkanda.
Nkaako wakaibaluka cisyomezyo cakwe cisalala,
Wakagwisya bantu bakwe kabasekelela, wagwisya basale bakwe kabatangede.
Wakabapa nyika yabamasi, bakatola lubono lwakabelekelede bamwi.
Wakacita kuti babambe mbeta zyakwe, bajatisye milawo yakwe.
Amutembaule Mwami Leza, amumulumbe Mwami Leza,
Nguni uukonzya kwaambilizya, zyanguzu zya Mwami Leza?
Balilelekedwe aabo bacita ziluleme, aabo bacita ziluzi lyoonse.
Kondiyeeya O Mwami Leza, kweengelela bantu bako.
Ndendilyo netikasekelele mukukondwa kwabantu bako,
Twakubisizya mbubonya bwakacita basikale besu, twabisya twacita cibyaabi.
Basikale besu nibakali Muijipiti tiibakatelaika zyamaleele aako,
Nikuba boobo wakabafutula akaambo kazina lyako, kuti ubazibye zyanguzu zyako mpati.
Wakatapatila lwizi lusalala lwakayuminina,
Wakabavuna kuzwa kuli baabo babalwana, wakabanununa kuzwa kuli basinkondonyina.
Maanzi akavumba basinkondonyina, taakwe naba omwe wakasyaala.
Eelyo bakasyoma nzyookasyomezya, bakaimba cakutembaula.
Nikuba boobo bakafwaambaana kuluba zyeezyo Leza wabo nzyaakacita,
Nibakasika munkanda bakafwa nkosya, kabali mucimpayuma bakatepaula Leza.
Walo wakabapa ncibakakumbila, wakabatumina bulwazi bubi.
Kabali muzivuka bakafwida Mozesi bbivwe, bakafwidilizya bbivwe a
Nyika yakaanduka akumena Datani, yakavumba nkamu ya Abilamu.
Mulilo wakavutuka akati kabamuccilila, mulilo uuvwilima wakatenta basizibi.
Bakabumba moombe ku Holebu, bakomba mutuni walubulo.
Bakasiya Leza wabulemu, bakomba cibumbe ca poho uulya bwizu.
Bakaluba Leza ooyo wakabavuna, ooyo wakacita milimo mipati Muijipiti.
Wakacita maleele munyika ya Hamu, wakacita milimo iiyoosya ku Lwizi Lusalala.
Ooko wakakanza kuti abanyonyoone, naatakali Mozesi musale wakwe,
Kumane bakasampaula nyika mbotu, taakwe nibakasyoma zyeezyo Leza nzyaakabasyomezya.
Bakali kutongooka mumaanda aabo, tiibakaswiilila Mwami Leza.
Mpawo wakakonka akutambika kujulu, wakati uyoobanyonyweeda munkanda.
Uyoomanya balunyungu lwabo mumasi aambi, bayoofwida nkukonya ooko.
Ku Peyo bakatalika kukomba Baali, balya zipaizyo zyakapaizilwa baleza babuyo aaba.
Bakanyemya Mwami Leza akaambo kamilimo mibi njibakacita,
Ciindi Finehasi naakasubula bantu bakabisya aabo, cuumo eeco cakamana.
Nkaako Finehasi wakaambilizigwa kuti mmululami kwamazyalani,
Kumaanzi aku Meliba bakakalazya Mwami Leza,
Balo bakazangila Muuya wa Leza, awalo Mozesi wakakanana cakutajata moyo.
Tiibakanyonyoona bamasi, mbuli mbwaakalailide Mwami Leza.
Bakasangana buyo abamasi, baccilila ziyanza zyabo.
Bakakomba mituni yabamasi, eeyo yakababeda kakole.
Bakapaizya bana babo balombe, bapaizya abana basimbi kumyuuya mibi.
Bakatila bulowa bwabatakwe mulandu, bulowa bwabana babo basimbi abalombe.
Bakalisofwaazya beni akaambo kazeezyo nzibakacita,
Nkaako Mwami Leza wakanyemena bantu bakwe,
Wakabaaba kuli bamasi, aabo bakabalwana akubalela.
Basinkondonyina bakabadyaminina, bakabazunda akubalela.
Wakabafutula kwaziindi zinji,
Nikuba boobo wakabaceba mukupenga kwabo,
Akaambo kambabo wakayeeya cizuminano cakwe,
Wakacita kuti aabo bakabatola,
Kotufutula O Mwami Leza wesu, tuyobolole kuzwa mumasi.
Aatembaulwe Mwami Leza wa Isilayeli, amumutembaule lyoonse alyoonse,
Amumulumbe Mwami Leza nkaambo mmubotu, luyando lwakwe lutazungaani talumani.
Aabo Mwami Leza mbaakanununa baambe boobo,
Baambe aabo mbaakaboozya kuzwa kumasi aaandeene-andeene,
Bamwi bakali kutuntulika munkanda,
Bakafwa nzala anyota, myoyo yabo yakawizuka.
Lino mumapenzi aabo bakalilila Mwami Leza,
Wakabasolweda munzila iiluzi, kusikila nibakajana munzi wakukkala.
Amulumbe Mwami Leza akaambo kaluyando lwakwe lutazungaani,
Bafwide nyota ulabanywisya bamvwa, bafwide nzala ulabasanina bakkuta zintu zibotu.
Akaambo kakuzangila Leza bamwi bakkede mumudima uusiya mbi,
Bapenga boobo nkaambo bakazangila majwi aa Leza,
Nkaako wakabaaba kuli bakali kubapa milimo iiminya, bakali kuwa,
Babone boobo bakalilila Mwami Leza mumapenzi aabo,
Wakabagwisya mumudima, mumusinze uusiya mbi,
Aalumbwe Leza akaambo kaluyando lwakwe lutazungaani,
Nguutyoloola zijazyo zyamukuba, nguukosoola mingwala yalubulo.
Akaambo kanzila zyabo zyabuzangi bamwi bakafubaala,
Bakali kusesemwa kulya cilyo cili coonse, bakalaafwiifwi kufwa.
Mumapenzi aabo bakalilila Mwami, walo wakabavuna kuzwa kumakatazyo aabo.
Amalailile aakwe Leza wakabaponya, wabavuna kuti batanyonyooki.
Abamulumbe Mwami Leza akaambo kaluyando lwakwe lutazungaani,
Abamupe zipaizyo zyakulumba, abalungulule zyamilimo yakwe munyimbo zyalutangalo.
Bamwi bakeenda mulwizi amato, bakali kuyoosambala mumaanzi malamfu.
Bakiibona milimo ya Mwami Leza, bakiibona milimo yakwe iigambya mumpisi zyamaanzi.
Akanane buyo kwakabuka guwo libbubbulisya, lyakayuntaanya mayuwe.
Mato akawaalilwa mujulu amayuwe, amane akadumpukila mumaanzi malamfu,
Bakali kudadalika akuzeenkana mbuli bantu bakoledwe,
Lino mumapenzi aabo bakalilila Mwami Leza, walo wakabagwisya mumakatazyo aabo.
Wakabatamika guwo bataa, mayuwe aumuna zi.
Guwo nilyakabatama bakakondwa, walo wakaakubasisya kucito nkubakali kuya.
Abalumbe Leza akaambo kaluyando lwakwe lutazungaani,
Abamulumbaizye mumbungano yabantu, bamutembaule munkamu yabapati.
Wakayuminizya milonga yaba nkanda, tusensa tukunka twaba cimpayuma.
Yali nyika yambolezi caba cikula, yaba cikula nkaambo kabubi
Wiisandula nkanda aba maziba aamaanzi,
Nkonkukooko nkwaakaleta basinzala kuti bakkale,
Bakasyanga myuunda, bazikkila misaansa, zyalo zyakazyala kapati.
Wakabaleleka nkabela bakavula kapati, wakavuzya aŋombe zyabo.
Kumane bakatalika kuceya, bakoomba akaambo kakudyamininwa,
Wakaleta masampu kuli balemenede, kuli baabo bakali kubadyaminina.
Pele babulide wakabagwisya mumapenzi aabo, wakavuzya mikwasyi yabo
Baluleme balabona akusekelela, pele babi boonse balaumuzigwa.
Kufumbwa musongo, amvwisye zintu eezi, ayeeye luyando lwa Mwami Leza lutazungaani.
Moyo wangu ulindikkede, O Leza, moyo wangu ulindikkede,
Buka okantimbwa akalumbu kangu,
Njookulumba, O Mwami Leza, akati kamisyobo,
Luyando lwako lutazungaani lulainda akujulu,
Nkoo tondezya bulemu, O Leza mujulu,
Ajanza lyako lyalulyo tuvune, tugwasye swebo,
Leza waamba kuzwa kubusena bwakwe busalala kuti,
Giliyadi nguwangu awalo Manase nguwangu,
Mowabu mutiba wangu ngwesambila,
Nguni uuyoondileta kumunzi uukwabilidwe?
Sena tolinduwe, O Leza, ookatukaka?
Tugwasye kuti tulwane sinkondoma,
Muli Leza tuzoozunda, nguuyootulyatawida basinkondoma.
Nduwe Leza ngwetembaula, utaumuni buyo.
Mbaaba bantu babi basilweeno bandilwana,
Bandaamba zintu zibyaabi, balandilwana eentakwe akaambo.
Nikuba kuti ndabayanda, balo balandibejelezya,
Mubusena bwabubotu bandipilusizya bubi,
Ino noobikka muntu mubi kuti abeteke basinkondoma,
Abetekwa ajaninwe mulandu, kuti baambe kuti,
Mazuba aakwe atwentane, muntu uumbi atole busololi bwakwe.
Bana bakwe babe bamucaala, mukaintu wakwe abe mukamufu.
Bana bakwe kabaide kwiingaila akulombelela,
Ooyo ngwaakakweletela amunyange zyoonse nzyajisi,
Kutabi muntu naba omwe uumufwida luzyalo,
Lunyungu lwakwe lumaninine, kutakabi auzwela muzyalani liboola.
Akaka, Mwami Leza, atalubi zibi zyabasikale bakwe,
Mwami Leza kaziyeeya zinyonyoono zyabo lyoonse,
Nkaambo taakwe naakafwida muntu naba omwe luzyalo,
Wakali kuyandisya kusinganya, kusinganya kwakwe akumupilukila,
Cakaba ciyanza cakwe kusinganya, cakali buyo mbuli mbwasama cisani,
Lusinganyo oolu lumuzambe mbuli mulembo,
Eeyi iibe nempindu iizwa ku Mwami kuli baabo bandibejelezya,
Pele yebo, O Mwami Leza wangu,
Ndimucete, ndibulide, nkaako moyo wangu ulicisidwe kapati.
Njabuzimaana mbuli cimvule cakumazuba, ndatapaulwa mbuli cikwikwi.
Nkweliimya kulya mumazwi mwatontola, ndakankama,
Ndaba cisampuzyo kuli baabo banditamikizya,
O Mwami Leza wangu, kondigwasya,
Bazibe kuti nduwe omwini ookacicita eeci,
Basinganye pele mebo undileleke, bandibukila bausigwe nsoni,
Bandipa mulandu bause, nsoni zibajate mbuli ngubo.
Njoolumbaizya Leza, njoomutembaula akati kababuleya.
Kujanza lyalulyo lyaubulide nkoimvwi,
Mwami Leza ulati ku mwami wangu, “Kkala kululyo lwangu,
Mwami Leza, uyoobukwakwamuna bwami bwako kuzwa ku Ziyoni,
Basilumamba bako banooyoolyaabide ncobeni mubuzuba bwankondo,
Mwami Leza wakonkezya alimwi tatileke mbwayeeya nati,
Mwami Leza uli kujanza lyako lyalulyo, uyoopwayaula bami mubuzuba bwabukali bwakwe.
Uyoobeteka bamasi, uyoolundika bafwide, boonse baleli banyika uyoobapwayaula.
Uyoonywa maanzi mukalonga kali munsi aanzila, uyooima nji cakuzunda.
Amutembaule Mwami Leza, Mwami Leza ngwelumbaizya amoyo wangu woonse,
Milimo ya Mwami Leza mipati, baliiebela boonse aabo babotelwa mulinjiyo.
Milimo yakwe njabulemu ileebeka, bululami bwakwe bulikkede kwalyoonse alyoonse.
Nguwakacita kuti zigambya zyakwe kaziyeeyegwa, Mwami Leza ngusiluse, ngusilweengelelo.
Nguupa zilyo kulibaabo bamulemeka, nguuyeeya cizuminano cakwe
Nguwakatondezya mbwiibede milimo yakwe yanguzu kubantu bakwe,
Milimo eeyi njaakacita itondezya kusyomeka akululama kwakwe,
Milimo yakwe ilikkalilide mane kukabe kutamani,
Wakanununa bantu bakwe, wapanga cizuminano citamani ambabo,
Kuyoowa Mwami Leza ngamatalikilo aabusongo, bajisi maanu eeni-eeni
Amutembaule Mwami Leza, ulilelekedwe muntu uulemeka Mwami Leza,
Bana bakwe bayooba aanguzu munyika, kufumbwa zyalani lyabaluleme linoolelekedwe.
Bamukwasyi wakwe bayooba aalubono, banoovubide, banooluleme lyoonse.
Nimuba mumudima, mumuni wamuntu uululeme ulalibonya,
Muntu ooyo ulaaba katalangili mpindu, makani aakwe ulaabamba bweelede,
Masimpe takazungaani pe, muntu uululeme unooyeeyegwa lyoonse alyoonse.
Takayoowi makani mabi naaba buti, moyo wakwe ulimukkede,
Ngusicamba, tayoowi pe, kumamanino uyoozunda baabo bamulwana.
Waaba zipego zyakwe kubacete, bululami bwakwe bulikkede lyoonse,
Muntu mubi wabona zeezi, uluma ntwino, wanyema.
Empty verse
Empty verse
Empty verse
Empty verse
Empty verse
Empty verse
Empty verse
Amutembaule zina lya Mwami Leza, amumutembaule,
Alitembaulwe zina lya Mwami Leza, alitembaulwe lino mane kukabe kutamani.
Abatembaule zina lya Mwami Leza kuzwa kupaswida zuba kusikila
Mwami Leza nguulela misyobo yoonse, bulemu bwakwe buli atala aajulu lini.
Nguni uuli mbuli Mwami Leza wesu, uukkede acuuno cabwami kujulu?
Nguni ulanga ansi mbuli Leza wesu, ulanga kuti abone julu anyika?
Nguubusya bacete kuzwa mulusuko, nguunyamuna babulide kuzwa ku bbunta.
Nguubakkazika antoomwe abalemenede, antoomwe abaabo balemekwa akati kabo.
Nguupa ŋanda kumukaintu uutazyali,
Juda wakaba cikombelo ciindi Baisilayeli nibakazwa mu Ijipiti,
Juda wakaba cikombelo cisalala cabantu ba Leza, Isilayeli wakaba ncecisi cakwe.
Lwizi nilwakabona lwakatija, awalo Jolodani wakapilukila musule.
Zilundu zyakasotooka mbuli bagutu, tulundu twakasotooka mbuli tubelele.
Ncinzi ncookatija olwizi? Ayebo Jolodani, ino okapilukilila nzi musule?
Mwakasotookela nzi mbuli mugutu nywebo nozilundu?
Kokankama onyika kumbele lya Mwami Leza, kokankama kumbele lya Leza wa Jakobo.
Ngonguwe ooyo wakasandula ndomba lyaba ziba lyamaanzi,
Empty verse
Empty verse
Empty verse
Empty verse
Empty verse
Empty verse
Kutabi kulindiswe O Mwami Leza. Kutabi kulindiswe,
Nkaambo nzi bamasi ncobati, “Uli kuli Leza wabo?”
Ee kayi Leza wesu uli kujulu, nkwacitila kufumbwa eeco cimubotela.
Mituni yabamasi njansiliva angolida, ipangwa aamaanza aabantu.
Ilijisi milomo, pele tiikanani, ilijisi meso, pele tiiboni.
Ilijisi matwi, pele tiimvwi, ilijisi mpemo, pele tiinunkizyi.
Ilijisi maanza, pele tiiampi, ilijisi maulu, pele tiiendi.
Aabo biipanga balikozyenye anjiyo, ncimwi buyo abaabo biisyoma.
Amusyome mu Mwami Leza nywebo noba Isilayeli,
Ndamuyanda Mwami Leza nkaambo wakandiswiilila,
Nguwakacenjeka kutwi kwakwe kulindime,
Tukole twalufu twandizinguluka, macise aakwacivumwe andijata,
Ndakaita Mwami Leza nketi, “O Mwami Leza, ndivune.”
Ngusiluse alimwi uliluleme Mwami Leza, Leza wesu uleengelela.
Nguukwabilila balibombya Mwami Leza, nguwakandivuna nindakali mumakatazyo.
Kolyookezya omuuya wangu, kolyookezya nkaambo Mwami Leza wakucitila zibotu.
Nduwe ookandifutula O Mwami Leza, nduwe ookanduumuzya, ookacita kuti intalifumpuli.
Nduwe oocita kuti keenda, nkeenda kumbele lya Mwami Leza munyika yabaumi.
Ndakacilisyomede nindakati, “Ndapenga kapati.”
Nketyompedwe ndakati, “Bantu boonse tabasyomeki.”
Kuzintu zibotu zyoonse eezi nzyaakandicitila, ani inga ndamupa nzi Mwami Leza?
Nkomeki yawaini njeyootuuzya ku Mwami Leza, nkamulumbe nkaambo wakandifutula.
Njoozuzukizya zikonke zyangu ku Mwami Leza,
Kulamucisa Mwami Leza,
Nyoonse nobamasi amutembaule Mwami Leza, nobantu nyoonse atumulumbaizye.
Luyando ndwajisi kulindiswe ndupati alimwi taluzungaani,
Empty verse
Empty verse
Empty verse
Amumulumbe Mwami Leza nkaambo mmubotu,
Baisilayeli abaambe kuti,
Baluzubo lwa Aloni abaambe kuti,
Nyoonse nomuyoowa Leza amwaambe kuti,
Nindakapenga ndakaita Mwami Leza, wakandivuwa, wakandaangununa.
Kunyina nceyoowa nkaambo Mwami Leza ulaandime,
Mwami Leza nguundigwasya nkaambo ulaandime,
Ncibotu kuyubila mu Mwami Leza, kwiinda kusyoma muntu buyo.
Ncibotu kuyubila mu Mwami Leza, kwiinda kusyoma bami.
Bakalindizingulukide bamasi boonse,
Bakalindizingulukide kuzwa kumabazu oonse, bakalindizingulukide
Bakalindibumbilide mbuli nzuki,
Bakanditonkela munsi ndakati we, pele Mwami Leza wakandigwasya.
Mwami Leza uundipa nguzu, ngonguwe ngweimbila nkaambo nguundifutula.
Nkoo swiilila mbobapozomoka cakutangala mumaanda, balapozomoka nkaambo kakuzunda balati,
Janza lyalulyo lya Mwami Leza lyazwidilila, janza lyalulyo lya Mwami Leza lyazunda canguzu.”
Ndicinoopona, nsikoofwa pe,
Mwami Leza wakandisubula kapati,
Nkoo amundijalwide milyango yaŋanda ya Leza,
Ngooyu mulyango wa Mwami Leza, mpaawa aakonzya kunjilila baluleme.
Ndakulumba nkaambo nduwe ookandivuna, nkaambo nduwe ookandifutula.
Aabo balimunzila iiluzi mbabalelekedwe,
Aabo babamba mbeta zyakwe balilelekedwe,
Aabo balo tababisyi, ani babisye buti kabali beenda buyo munzila zyakwe?
Aaelede kutobelwa malailile aako, aayo malailile ngookapa.
Aako malailile inga cabota kuti ntobele ngawo,
Akaambo kakuti njeeya milawo yako yoonse, ani inga ndafwa buti nsoni?
Mbwindaiya zyambeta zyako ziluleme, amoyo wangu uuluzi njookutembaula.
Amoyo ooyu uyoondiiisya milawo yako, akutandilekelezya naaceya.
Ani mukubusi inga wasalazya buti nzila yakwe? Ccita buyo mumajwi aako.
Ndikusukeme amoyo wangu woonse, utandileki kuti ntyole milawo yako.
Ndaamba majwi aako mumoyo wangu, kucita kuti intakubisizyi.
Kotembaulwa O Mwami Leza,
Ndakanana amilomo yangu milawo, milawo yoonse iizwa kulinduwe.
Ndasekelela mukutobela mbeta zyako,
Njootelaika malailile, akuyeeyesya zya nzila nzyako.
Ndakondwa mumalailile aako, nsikoolubizya majwi aako.
Kondibamba kabotu ndemubelesi wako kuti nkepona,
Jalula meso aangu, kuti mmbone zintu zigambya zili mumulawo wako.
Ndimweenzu ansi aano, utiisisi kuzwa kulindime milawo yako.
Muuya wangu ulilengukide, ulilengukide akaambo kakuyandisisya milawo yako ziindi zyoonse.
Ulatapatila aabo balisumpula, basinganyizigwe aabo batatobeli milawo yako.
Kondigwisya masampu akunduubula nkobanduubula, nkaambo mbeta zyako ndazibamba.
Nikuba kuti bami balabungana akundibejelezya,
Mbotelwa buyo mumbeta zyako, mbeta zyako nzezindilailila.
Muuya wangu ulilede mbandii mulusuko, ndibukulusye kweendelana amajwi aako.
Nindakaamba zyanzila zyangu, yebo wakandivuwa.
Ndiiisye zyaamba malailile aako, netikonzye kutelaika zyamilimo yako iigambya.
Muuya wangu walenguka akaambo kakuusa, ndiyumye kweendelana amajwi aako.
Kondilesya kutobela nzila zyabubi, kwiindila mumulawo wako kondibeda aaluse.
Ndakasala kutobela zyabwini, ndabamba milawo yako.
Nkakatila kumbeta zyako O Mwami Leza, utanduusyi nsoni.
Njenda munzila yamilawo yako, nkaambo nduwe oocita kuti nkemvwisya zintu.
O Mwami Leza ndiiisye mbweelede kutobela malailile aako,
Ndipa maanu aakuti nkemvwisya, nenjoobamba mulawo wako,
Ndisolweda kuti ncilile milawo yako, mulinjiyo mwekondwa.
Njiiisya moyo wangu kuti kuuyandisya mbeta zyako, kutali kuyandisya lubono pe.
Ndilesya kuti intagaminini zintu zyabuyo, ndibukulusye kweendelana amajwi aako.
Zuzukizya cisyomyo cako kumubelesi wako, kuti bantu bakuyoowe.
Ndigwisye masampu aandiyoosya aaya, nkaambo milawo yako mibotu.
Bona, mbwesukamina malailile aako, ndiponye akundibukulusya mubululami bwako.
Ndiyande, O Mwami Leza, aluyando lwako lutazungaani, undifutule mbubuli mbookasyomezya.
Aawo njoobavuwa bandisampaula, njoobavuwa nkaambo nnsyoma majwi aako.
Utandikasyi kwaamba majwi aako aakasimpe, mukuti nnsyoma milawo yako.
Njoobamba mulawo wako lyoonse, kusikila kukabe kutamani.
Njooenda nkendaangunukide, nkaambo mbamba milawo yako.
Njookanana zyambeta zyako kumbele lya bami, nsikafwi nsoni pe.
Ndakondwa mumilawo yako alimwi ndiiyanda.
Ndiibamba akwiiyanda milawo yako, ndaatelaika malailile aako.
Koyeeya majwi ngookaambila mubelesi wako, majwi aayo aandipa camba.
Cintu cindipa kutangala mumapenzi aangu ncakuti,
Bantu batakusyomi balandisampaula kapati,
Ndiiyeeya milawo, milawo yako yakale-kale O Mwami Leza iinduumbulizya.
Ndilutide akaambo kabasizinyonyoono, basizinyonyoono bakasiya mulawo wako.
Malailile aako aba nenyimbo zyangu, nyimbo zyangu kuli koonse nkwindaunka.
Inga masiku njeeya zina lyako O Mwami Leza, ndinoobamba mulawo wako.
Ncecita lyoonse, lyoonse nkubamba malailile aako.
Mwami Leza ncecaabilo cangu, ndasyomezya kuti ndinooswiilila majwi aako.
Ndakukumbila amoyo omwe, mbubonya mbuli mbookasyomezya, kondibeda aaluse.
Nzya nzila zyako nzyeyeeya, ndinootobela mbeta zyako.
Ndafwambaana kuswiilila milawo yako, nsisyasyali pe.
Nikuba kuti babi bandaange, bandaange makole nsikooluba mulawo wako.
Bwaitingana busiku ndabuka kuti ndikulumbe,
Boonse bakulemeka mbeenzuma, mbeenzuma boonse aabo babamba malailile aako.
Nyika izwide luyando lwako, O Mwami Leza, nkoo ndiiisye malailile aako.
Umucitila zibotu mubelesi wako, umucitila zibotu kweendelana amajwi aako, O Mwami Leza.
Ndipe maanu aluzibo lwakubeteka, nkaambo nsyoma milawo yako.
Nketana njila mumapenzi ndakali sweekede, pele lino nswiilila majwi aako.
Yebo uli mubotu, nzyocita nzibotu, ndiiisye malailile aako.
Nikuba kuti basikasampu-sampu banditamikizya zyakubeja,
Bantu aaba mbabaabo batamvwisyi, pele mebo nkondwa mumilawo yako.
Cakabota nkwindakanjila mumapenzi, cakabota nkaambo ndakaiya malailile aako.
Mulawo ngookapa mmubotu, mmubotu kwiinda zyuulu zyansiliva niiba ngolida.
Ndililila Mwami Leza mumapenzi aangu, walo nguundivuna.
“O Mwami Leza ndivune kuzwa kubantu babeja, undivune akulibaabo bacenga.”
Ino Leza uyoomucita buti, uyoomulanga buti, uyoomucita buti nywebo nobacengi?
Mivwi yasilumamba iibosya njazoomuyasya, uyoomusubula amakala aanyefuma mulilo.
Maawe kulindime nkaambo nkede mbuli baku Mesyeki, nkede mbuli baku Kedaa.
Ndakkala ciindi cilamfu akati kabantu, akati kabantu batayandi luumuno.
Mebo ndimuumuzi, ndaamba kuti ngambe, baletelelwa buya.
Empty verse
Empty verse
Empty verse
Empty verse
Empty verse
Empty verse
Ndatambya meso aangu kutulundu, ani lugwasyo lwangu lulazwida kuli?
Lugwasyo lwangu luzwa ku Mwami Leza, ooyo wakalenga julu anyika.
Cituta cangu taticilekele kuti citezemuke, nkaambo ooyo uukubamba ulipakamene.
Masimpe ooyo uubamba Isilayeli takonzyi koona nikuba kuumfula.
Mwami Leza nguukubamba, ngonguwe uukwabilila janza lyako lyalulyo.
Izuba talikakucisi sikati, mbubonya buyo oobo awalo mwezi masiku.
Mwami Leza uyookubamba kuzwa kuli zeezyo zikonzya kukucisa, nguuyoobamba buumi bwako.
Mwami Leza ngunookubamba, nguunookubamba kuli koonse nkoyooya kuzwa sunu mane akutamani.
Empty verse
Empty verse
Empty verse
Empty verse
Empty verse
Empty verse
Ndakakondwa nibakandaambila kuti, “Atweende kuŋanda ya Mwami Leza.”
Tuliimvwi akati kamilyango, akati kamilyango yako O Jelusalemu.
Jelusalemu munzi wakayakululwa, wakayakululwa bweelede.
Nkonkuko ooko misyobo yabantu ba Mwami Leza nkwiiya, ooko balatembaula zina lya Mwami Leza,
Nkonkuko ooko kwakali kukkala bami, bami aabo baciinga ca Devedi.
Amukombele Jelusalemu kuti abe muluumuno,
Akube luumuno mukati kako, mukati kamaanda aako aabwami akubatame.”
Akaambo kabakwesu abeenzuma ndaamba kuti, “Luumuno lube mukati kako.”
Akaambo kaŋanda ya Mwami Leza wesu, akaambo kanjiyo njookukombela kuti uzwidilile.
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Ndatambya meso aangu kuli nduwe, kulinduwe yebo oojisi cuuno cabwami kujulu.
Mbuli babelesi mbobalangila kugwasigwa a simalelo wabo,
Tweengelele O Mwami Leza, tweengelele nkaambo twafwa kusampaulwa.
Twafwa kufubaazigwa abasikasampu-sampu, tulasampaulwa abaaba basikami-kami.
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Kuti Mwami Leza naatakali kulubazu lwesu, Baisilayeli abaambe kuti,
kuti Mwami Leza naatakali kulubazu lwesu, ciindi bantu nibakatulwana,
nibakatumena buumbulu, ciindi bukali bwabo nibwakatuvutukila.
Zambangulwe nilyakatuvumpa, fwipi-fwipi lyamaanzi nilyakatutola.
Iiyi, nilyakatukukula, nilyakatukukula kapa-kapa lyamaanzi.
Aalumbwe Leza watakatwaaba, watakatwaaba kulimbabo kuti batukwamaune.
Twakazwa mbuli kayuni, mbuli kayuni kali mukakole kasikuteya,
Mwami Leza nguutugwasya, nguutugwasya ooyo wakalenga julu anyika.
Empty verse
Empty verse
Aabo basyoma mu Mwami Leza bali mbuli cilundu ca Ziyoni,
Mbubonya mbuli zilundu mbozizingulukide Jelusalemu,
Munyika yakapegwa baluleme takukaleli bami babi,
O Mwami Leza, balikabotu ubacitila kabotu, ubacitila kabotu aabo baluleme mumyoyo.
Boonse aabo baleela munzila zipilingene,
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Cakali mbuli kulota buyo, mbuli kulota buyo ciindi Mwami Leza naakaboozya baange ku Ziyoni.
Twakasekelela kapati, twakaimba cakutangala,
Masimpe Mwami Leza watucitila zintu zipati, nkaako tulasekelela kapati.
Tuboozezye buvubi bwesu, O Mwami Leza,
Aabo basyanga kumwi kabalila, bayoobotelwa akwiimba nyimbo zyalutangalo.
Muntu uuyakukusyanga kaya bulila, uyoopilukila kaimba nyimbo zyalutangalo.
Empty verse
Empty verse
Empty verse
Empty verse
Empty verse
Empty verse
Ccita kuti Mwami Leza wagwasilizya mukuyaka ŋanda, mulimo wabayaki inga waba wabuyo.
Cabuyo mulafuma kubuka alimwi akumuka koona,
Bana balombe ncipego ncobeni cizwa kuli Leza, bulumbu mbwatupa mbana.
Bana bakubusi bali mbuli mivwi, mbuli mivwi mumaanza aasilumamba.
Ulilelekedwe muntu uujisi mukutu uuzwide mivwi,
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Ooyo uulemeka Mwami Leza ulilelekedwe, ulilelekedwe ncobeni ooyo weenda munzila zyakwe.
Kufumbwa ncaakabelekela amaanza aakwe uyoocilya, uyoolelekwa, uyoozwidilila.
Mukaintu wako uyooba mbuli musaansa uuzyalisya muŋanda yako,
Muntu uulemeka Mwami Leza, mbwayoolelekwa oobo.
Mwami Leza akuleleke kuzwa ku Ziyoni, mumazuba aabumi bwako boonse ubone kusumpuka kwa Jelusalemu.
Kocipona kuti ukabone bazyukulu bako. Luumuno lube ku Baisilayeli.
Empty verse
Empty verse
Empty verse
Basinkondoma balandipenzya kuzwa nkecili mukubusi, Isilayeli aambe boobo.
Basinkondoma balandipenzya kuzwa nkecili mukubusi, nikuba boobo taakwe nibakandizunda.
Kusule ooku ndaamibunda mbuli bulimo, kusule ooku ndaatunkolola tulamfu.
Pele Mwami Leza mubululami bwakwe wakosoola ntambo zyabasizibi zyandijisi.
Boonse basulide Ziyoni, aabo bamusulaika bapiluke kabafwide nsoni.
Ababe mbuli bwizu bumena aciluli caŋanda, kabutana akukomena bulapusama.
Uutebula waamba kuti atebule tabuzuzyi ajanza pe, awalo sikujwa abujwa tabupangi akakama pe.
Aabo bainda munsi-munsi aakooko bataambi kuti,
Empty verse
Empty verse
Empty verse
Empty verse
Empty verse
Empty verse
O Mwami Leza, mapenzi aangu ngalilila kulinduwe.
O Mwami, komvwa kulila kwangu, kocenjeka matwi aako kuti undimvwe,
O Mwami Leza, kuti naa zibi zyesu kazilembedwe, ino nguni uukonzya kuyootwiimina?
Pele yebo ulalekelela, mukuti ulalekelela ulalemekwa akulemekwa.
Ndindila Mwami Leza, moyo wangu ulalindila akulangila majwi aakwe.
O Mwami Leza, moyo wangu tuulisumpuli, aalo meso aangu taalinonomoni,
Moyo wangu nduuumuzya akuubatamika, mbuli mwana uuli mumaanza aabanyina,
Syoma mu Mwami Leza, yebo Isilayeli, kuzwa lino mane kuyoosikila kukutamani.
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
O Mwami Leza, koyeeya Devedi, waayeeye amakatazyo ngaakayumina.
Walo wakakonkezya ku Mwami Leza, wakasinizya kuli Singuzu wa Jakobo akuti,
“Muŋanda yangu nsikoonjila, nsikoolala abulo bwangu,
nsikooona, nsikoovululata,
kusikila nnjane busena bwaŋanda ya Leza, busena bwayooyo Singuzu wa Jakobo.”
Twakamvwa zya bbokesi lyacizuminano mu Efulata, twakaakulijana musokwe ku Jaali.
“Atweende kubusena ooko kukkala Leza, munsi aacuuno cakwe cabwami tukakombe.
Nyamuka, O Mwami Leza, uboole kubusena bwako bwakulyookezezya,
Bapaizi bako boonse basame bululami mbuli busamwa cisani,
Akaambo ka Devedi mubelesi wako utakaki, utamukaki munanike wako, O Mwami Leza.
Kasinizizye Mwami Leza wakakonkezya kuli Devedi, cikonke eeco taakwe nayoocisandula.
Naa balunyungu lwako babambe malailile ambeta zyangu nnzyebalailila,
Mwami Leza wakasala Ziyoni, wakuuyanda munzi ooyo kuti akkale mumo.
Wakati, “Oobu mbusena bwangu mbwenoolyookezezya, mbwenoolyookezezya mane kukabe kutamani,
Njooupa zintu zinji ziyandika, bacete balimumo bayookkuta zilyo.”
Ncibotu alimwi cilakondelezya, cilakondelezya kuti babunyina bakkala antoomwe mulukamantano.
Cilikozyenye amafuta mayandisi aayo aatilwa amutwe,
Cili mbuli mume waku Hemoni, mume ooyo uuwida acilundu ca Ziyoni.
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Nyoonse nobabelesi ba Mwami Leza, amumutembaule Mwami Leza,
Amutambike maanza mujulu kamuli mucikombelo cakwe cisalala, amumutembaule Mwami Leza.
Mwami Leza wakalenga julu anyika, Mwami Leza ooyo amuleleke kuzwa ku Ziyoni.
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Amumutembaule Mwami Leza, amutembaule zina lyakwe lisalala, amumutembaule nywebo nobabelesi ba Mwami Leza.
Amumutembaule nywebo nomukutauka muŋanda ya Mwami Leza,
Amumutembaule Mwami Leza nkaambo walo mmubotu,
Mwami Leza wakasala Jakobo kuti abe wakwe, wakasala Isilayeli kuti lube lukono lwakwe luyandika.
Ndizi kuti Mwami Leza mmupati, Mwami wesu mupati kwiinda baleza boonse.
Kufumbwa cimubotela kujulu naaba ansi aano,
Walo nguuilimuna makumbi kuzwa kumagolelo aanyika,
Nguwakajaya bana bakusaanguna ba Baijipiti, bana bakusaanguna babantu abanyama.
Wakatumya zitondezyo azigambya akati kabo,
Nguwakauma bamasi banji, nguwakajaya bami banguzu.
Bami bali mbuli Sihoni mwami wa Baamoli,
Nyika yabo wakiipa kuti ibe lukono, ibe lukono lwabantu bakwe Baisilayeli.
Zina lyako, O Mwami Leza, ndyalyoonse alyoonse,
Aboobo Leza uyookwabilila bantu bakwe, uyooetelela babelesi bakwe.
Mituni yabamasi nja nsiliva angolida, maanza aabantu ngaakaipanga.
Ilijisi milomo pele tiikanani, ilijisi meso pele tiiboni.
Ilijisi matwi pele tiimvwi, ilijisi milomo pele tiiyoyi.
Amumulumbe Mwami Leza nkaambo mmubotu, luyando lwakwe ndwalyoonse alyoonse.
Amumulumbe Leza waba leza, luyando lwakwe ndwalyoonse alyoonse.
Amumulumbe Mwami Leza, luyando lwakwe ndwalyoonse alyoonse.
Ngonguwe ooyo alikke uucita milimo iigambya, luyando lwakwe ndwalyoonse alyoonse.
Ooyo wakalenga julu mubusongo bwakwe, luyando lwakwe ndwalyoonse alyoonse.
Ooyo wakatandabika nyika atala aamaanzi, luyando lwakwe ndwalyoonse alyoonse.
Ooyo wakalenga mimuni mipati, luyando lwakwe ndwalyoonse alyoonse.
Zuba kweendelezya sikati, luyando lwakwe ndwalyoonse alyoonse.
Mwezi anyenyezi kweendelezya masiku, luyando lwakwe ndwalyoonse alyoonse.
Nguwakajaya bana bakusaanguna baba Ijipiti, luyando lwakwe ndwalyoonse alyoonse.
Ngonguwe wakagwisya Baisilayeli akati kabo, luyando lwakwe ndwalyoonse alyoonse.
Wakabagwisya ajanza jumu akuboko kutandabede, luyando lwakwe ndwalyoonse alyoonse.
Nguwe ooyo wakaandaanya lwizi lusalala, luyando lwakwe ndwalyoonse alyoonse.
Walwaandaanya kuti Baisilayeli bazubuke, luyando lwakwe ndwalyoonse alyoonse.
Kumbali aamilonga ya Babuloni nkutwakakkala, twakalila nitwakayeeya Ziyoni.
Kumikumbuzu iili kooko nkutwakaanzika tulumbu, nkonkuko nkutwakaanzika tulumbu twesu.
Ooko bakatwaangide bakati tubaimbile nyimbo,
Twakati, “Ino inga twaimba buti lwiimbo lwa Leza mucisi cimbi?”
Naa ndakuluba, O Jelusalemu, janza lyangu lyalulyo lilube, lipuutile.
Mulaka wangu unamatile kucilakula, intacikonzyi limbi kwiimba pe.
Koyeeya, O Mwami Leza, yeeya cakacita Baedomu buzuba bwakoolwa Jelusalemu.
O mwami wa Babuloni weelede kunyonyoonwa, ulaacoolwe ooyo uukubweedezezya bubi,
Ulaacoolwe ooyo uubweza tumvwanda twamumunzi, ooyo uutuumya amyaala.
Njookutembaula amoyo wangu woonse, O Mwami Leza, njooimba nyimbo zyakukutembaula akati kabaleza.
Njookotama nkelangide kuŋanda yako iisalala,
Ciindi nindakakwiita wakandimvwa, wakandiyumya akundipa camba.
Boonse bamami baansi bayookutembaula, O Mwami Leza, nkaambo majwi ngookakanana bakaamvwa.
Bayooimba kabalumbaizya zina lyako, O Mwami Leza,
Nikuba kuti Mwami Leza ulikujulu, batete myoyo ulibabwene,
Nikuba kuti njenda akati kamapenzi, yebo ulandibamba,
Mwami Leza ulandicitila nzyaakasyomezya,
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
O Mwami Leza, ulandilingula, aboobo ulindizi.
Ulizi nekkala nikuba nebuka, kuzwa kooko kulaale uliibona mizeezo yangu.
Ulalangilila bweende bwangu ambweona ulabona, nzila zyangu zyoonse ulizizi.
Nketana akuyeeya ncetaambe, yebo inga ulizi kale, O mwami Leza.
Ulindisinkilizye munsi akumbele koonse, ulindijisi ajanza lyako.
Luzibo luliboobo lulandigambya, ndupati cakuti nsikonzyi kulumvwisya.
Ino inga ndaya kuli kuti njube Muuya wako? Ncijile kuli kuti nzwe kulinduwe?
Kuti naa ndatanta kujulu, akwalo ooko nkoli, akaka doono ndale mucuumbwe ulindibwene.
Ambweni ngulukile kuzwida zuba, nje nkakkale kumagolelo aalwizi, mbubonya buyo koonse nkoli.
Koonse ooko janza lyako lilandeenzya, janza lyako lyalulyo lilandijatilila.
Naa ndati, “Mudima uundivumbe, mumuni uundizingulukide uube masiku.”
Cce, mudima kulinduwe tuusiyi pe, masiku alabalangala mbuli sikati,
Wakalenga zyamukati kangu nduwe, wakandipanga mwida lyabaama nduwe.
Ndakutembaula nkaambo okandilenga munzila iikankamanisya,
Ndivune, O Mwami Leza kuzwa kubantu babi, ndikwabilile kuzwa kubantu balupyopyongano.
Bakanza zibyaabi mumyoyo yabo, mazuba oonse mbakubusya nkondo.
Milaka yabo mibi mbuli buyoka bwanzoka, milomo yabo ilaabuyoka mbuli bwacipile.
Ndivune, O Mwami Leza kuzwa kubabi,
Banditeya kakole basikulisumpula, bakwapamika kazambe akuteya tukole munzila yangu.
O Mwami Leza ndati, “Nduwe Leza wangu,
O Mwami Leza wangu, omuvuni wangu wanguzu, nduwe oondikwabilila mubuzuba bwankondo.
Utabazumizyi kucita ziyanda myoyo yabo basizibi,
Cita kuti aabo bandizingulukide basongomeke mitwe, kuti kusinganya kwabo kubabweedele.
Makala aanyeka abawide, basowelwe mumulilo, abasowelwe mumalindi aantimba kuti batakabuki limbi pe.
Aabo babejelezya batabi nobakkalilila munyika pe, bantu balupyopyongano banyonyooke.
Ndizi kuti Mwami Leza nguuvuna bacete, kuti mubululami ulaiminina babulide.
Masimpe baluleme bayootembaula zina lyako, baluleme bayookkala kumbele lyako.
Empty verse
Empty verse
Empty verse
Empty verse
O Mwami Leza, ndakwiita kuti ufwambaane uzoondigwasye, komvwa jwi lyangu nekwiita.
Kukomba kwangu kube mbuli tununkilizyo kumbele lyako,
O Mwami Leza bikka cakujala mulomo wangu kuti intalikubwi buyo.
Moyo wangu utuulekeli kuti uyande bubi,
Muntu uululeme andisubula, nduzyalo, anditapatila ndizi kuti mbulumbu bwangu.
Basololi babo baakutonkwa kuzwida amajeelele, bayoozumina kuti ndakali kwaamba zyabwini.
Bayooti, “Mbubonya mbuli mbwapandaula nyika uulima, mbubonya oobo mafuwa eesu mbwaati sabangane mucuumbwe.
Meso aangu alangilide kulinduwe, O Mwami Leza, njubide mulinduwe utandilekelezyi kuti mfwe.”
Ndivune kuzwa kutukole ntobanditeede, undivune kuzwa kuzisilazya zyabasizibi.
Abacegwe basizibi mutunyandi twabo beni, mebo iintweenguluke.
Empty verse
Empty verse
Empty verse
Empty verse
Ndoompolola ku Mwami Leza, ndapozomoka ku Mwami Leza kuti andeengelele.
Ndamutongookela, ndimwaambila mapenzi aangu.
Moyo wangu wawizuka, yebo, nduwe oozi nceelede kucita,
Langa kululyo lwangu ubone, taakwe aundizwida moyo,
Njita nduwe, O Mwami Leza, nketi, “Nduwe mayubilo aangu,
Komvwa kulila kwangu nkaambo ndipengede kapati,
O Mwami Leza komvwa kukomba kwangu, swiilila nkwekulilila kuti undeengelele.
Utabeteki mubelesi wako, nkaambo taakwe naba omwe uupona uululeme kumbele lyako.
Sinkondoma wanditandaanya, wandipwaila ansi,
Moyo wangu wawizuka, moyo wangu uliyoowede.
Ndayeeya mazuba aakale-kale,
Kulinduwe nkwetandabika maanza aangu, moyo wangu ukufwide nyota mbuli nyika njumu.
Fwambaana ndiingule O Leza, moyo wangu wawizuka, wawizuka akaambo kakukusukamina,
Cita kuti cifumo-fumo nkamvwe makani aaluyando lwako lutamani.
O Mwami Leza, ndivune kuzwa kuli basinkondoma, mulinduwe mwenjubide.
Muuya wako mubotu undeenzye, undeenzye munzila iibambasede.
O Mwami Leza, ndibambe akaambo kazina lyako, mubululami bwako ndigwisya mumapenzi aangu.
Muluyando lwako lutamani, baumuzye basinkondoma, banyonyoone boonse bandilwana, nkaambo ndimubelesi wako.
Aalumbwe Mwami Leza mwaala wangu ooyo uuiisya janza lyangu,
Ngo Leza wangu uundiyanda, uundikwabilila, ngamayubilo aangu,
O Mwami Leza, ino muntu nguni kuti komubamba, muntunsi nguni kuti komuyeeya?
Muntu uli mbuli kuyoya buyo, mazuba aakwe ali mbuli cinziinzimwa cizimaana.
O Mwami Leza, zapula julu lyako useluke, zyaampe zilundu kuti zisuke busi.
Nkoo tuma ndabo zibamwaye bandilwana, fusa mivwi yako ubalobye.
Tandabika janza lyako kuzwa kujulu undifutule, ndivune kuzwa kumaanzi manji, kuzwa kuli bamasi.
Mbambabaabo baamba zyakubeja, mbambabo bakonkezya zyabuyo.
Njookwiimbila lwiimbo lupya, O Leza, njookulumbaizya nkeuma kankobela kalaaminjeya iili kkumi.
Njooimbila uuzundya bami,
Kondifutula, ndivune kuzwa kuli bamasi,
Bana besu mubukubusi bwabo bayookomena, bayookomena mbuli tusyango tubikkidwe bufumba.
Matala eesu aazule zilyo zyamisyobo-misyobo, mbelele zyesu zivule
Ŋombe zyesu zizyalisye, kutabi zisowa naa zifwa ntumbukila, kweema kutamvwigwi mumunzi.
Bantu basikilwa coolwe cili boobu balilelekedwe,
Empty verse
Empty verse
Empty verse
Njookutembaula, O Leza, Mwami wangu, zina lyako njoolitembaula mane kukabe kutamani.
Buzuba abuzuba nootembaula nduwe, noolumbaizya zina lyako mane kukabe kutamani.
Mwami Leza mmupati, alikke buyo nguuelede kutembaulwa, taakwe uukonzya kuziba bupati bwakwe.
Zyalani limwi liyookanana zyamilimo yakwe mipati kuli limwi, bayookanana zyamilimo yako yanguzu.
Bayookanana zyabulemu bwako bwabwami, mebo njootelaika zyamilimo yako iigambya.
Bayookanana zyamilimo yako yanguzu iiyoosya, mebo njooambilizya zyamilimo yako mipati.
Mpuwo mpati yabubotu bwako njobayoolumbaizya, cakutangala bayooimba zyabululami bwako.
Mwami Leza ngusiluse uleengelela, tafwambi kunyema ngusiluyando.
Mwami Leza mmubotu kuli boonse, uleengelela zilenge zyakwe.
Omuuya wangu kotembaula Mwami Leza, mutembaule Mwami Leza.
Mubuumi bwangu boonse njootembaula Mwami Leza, njooimba nyimbo
Mutasyomi mubami, kayi mmbantu buyo tabakonzyi kugwasya.
Muuya wabo mbuwazwida buyo balabweeda kubulongo, buzuba mbubonya oobo makanze aabo amana.
Ulilelekedwe ooyo uulangila muli Leza wa Jakobo, uulangila mu Mwami Leza wakwe.
Ooyo wakalenga julu anyika, lwizi azyoonse zili mumo, ooyo uulangila
Nguuiminina badyamininwa, nguupa zilyo kuli basinzala,
Mwami Leza nguubonya boofu, nguubusya bawizukide,
Abalo bamasi Mwami Leza ulababamba, bamukabafu abamucaala nguubabamba,
Amumutembaule Mwami Leza, ncibotu kwiimbila Leza wesu,
Mwami Leza ulayaka Jelusalemu, nguutiyobolole Baisilayeli bakali mubwaange.
Batyompedwe ulabayumya, ulaanga zilonda zyabo.
Mweelwe wanyenyenzi uluuzi, ulaziita zyoonse amazina aazyo.
Mwami wesu mmupati, ulijisi nguzu zinji, luzibo lwakwe talukwe masimpilo.
Amumutembaule Mwami Leza, mumutembaule Mwami Leza nobakujulu,
Amumutembaule nyoonse nobangelo bakwe, nyoonse nomakamu aakwe amumutembaule.
Amumutembaule nozuba amwezi, amumutembaule nyoonse nonyenyenzi zimweka.
Mutembaule yebo ojulu lili aalaale, mutembaule omaanzi aali mujulu.
Azitembaule zina lya Mwami Leza, nkaambo naakalailila kuti zibe zyakaba ncobeni.
Wakazibikka mpaakayanda, mpampawaawo mpozibede kukabe kutamani,
Amumutembaule Mwami Leza nobaansi, amumutembaule nozilenge zipati
Amucite nzyalailila nondabo, civulamabwe, caanda, nomakumbi ayebo oguwo.
Amucite nzyalailila nywebo nozilundu, tulundu-lundu toonse,
Amucite nzyalailila nywebo nobanyama bamusokwe, nobanyama bavubwa boonse, nywebo nozikalaba abayuni bauluka.
Amucite nzyalailila nobami bamunyika abantu boonse,
Amumutembaule Mwami Leza, mumwiimbile lwiimbo lupya, amumutembaule mumbungano yabasalali.
Baisilayeli abasekelele mumulengi wabo, bantu bamu Ziyoni bakondwe mu Mwami wabo.
Abatembaule zina lyakwe ooku kabazyana, bamwiimbile nyimbo kabalizya nsakalala akalumbu.
Bantu bakwe balamubotela Mwami Leza, babombe myoyo ulabalemeka nabazundya.
Abasekelele basalali nkaambo wabapa bulemu oobu, mumaanda aabo abaimbe cakutangala.
Milomo yabo iitembaule Leza, iimutembaule kabajisi amapanga aakwengedwe koonse-koonse.
Bamasi ababapilusizye bubi, ababasubule bantu aabo.
Bami babo babaange anketani, babaange basololi babo ansimbi.
Babacite mbubonya bweelede bubi bwabo.
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Empty verse
Amumutembaule Mwami Leza, mumutembaule mucikombelo cakwe, cikombelo
Amumutembaule nkaambo kamilimo yakwe yanguzu, mumutembaule nkaambo mmupati kapati.
Amumutembaule kamusiba amyeembo, mumutembaule akalumbu akantimbwa.
Amumutembaule kamuuma nsakalala kumwi kamuzyana, mumutembaule kamuuma
Amumutembaule amiyuwa, mumutembaule amiyuwa iililisya kapati.
Nozilenge zyoonse ziyoya amumutembaule Mwami Leza, mumutembaule Mwami Leza. 
Empty verse
Empty verse
Empty verse
Empty verse
