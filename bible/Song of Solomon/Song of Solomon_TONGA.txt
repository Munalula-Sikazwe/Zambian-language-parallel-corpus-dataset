Noondimyonta caluyando,
nkaambo luyando lwako lulasangalazya kwiinda waini.
Bweema bwatufuta twako bulabotelezya,
Atutizyanye, katuya ube simalelo wangu ukandinjizye muŋanda yako.
Ndasiya nikuba boobo ndeebeka,
Mutandinongi akaambo kakuti ndasiya, ndizuba lyakanditenta.
Ndaambila, O muyandwi wangu,
Naa tozi, omukaintu ookeebelwa nzoka mubwina,
O muyandwi wangu uli muyumu akubota mbuli bbiza mpwizi lyankalaki ya Falo.
Masaya aako mabotu nkaambo katunkwinta-nkwinta tulengelela,
Tulakupangila tuwenge twangolida tucekawidwe nsiliva.
Mwami naakeengede atebule lyakwe wakamvwa muunde watufuta twangu.
Muyandwi wangu undibedelede mbuli kakoto kansende kali akati kankolo zyangu.
Muyandwi wangu undibedelede mbuli nsende zyamaluba aahena,
Kaka uleebeka, o muyandwi wangu, ncoebelwa nzoka mubwina,
Ino ulimubotu, omuyandwi wangu,
Zicinda zyaŋanda yesu nzyamukamba, masomo ngamipulanga.
Ndikaluba-luba kaku Syaloni, mpana zyamumakkuti.
Mbuli kaluba-luba akati kamamvwa,
Mbuli maapulo akati kacisaka mbwabede muyandwi wangu akati kabakubusi.
Wandinjizya muŋanda yakwe yapobwe,
Ndiyumye-yumye azibunge zyansaansa,
Ulindigwabikide ajanza lyakwe lyalumwensi,
Amundisyomezye, nobakaintu bamu Jelusalemu,
Swiilila omuyandwi wangu!
Muyandwi wangu uli mbuli nsya,
Muyandwi wangu wakandaambila kuti,
Langa mupeyo wamana, mvula yamana yainka,
munyika kwazwa maluba-luba ciindi cakwiimba casika,
Mikuyu yatalika kuzyala.
Nziba yangu iyubide muŋanzi zyamwaala,
Amutujatile bamwaaba,
Muyandwi wangu nguwangu, ambebo ndiwakwe,
weembelela mumaluba-luba.
Busiku boonse nkendede abulo,
Ndakati, Eembuke, ndiime-ime mumunzi,
Balindizi bakandijana ciindi nibakali kweendeenda mumunzi.
Mbundakabainda-inda buyo, nkujana ngooyu ngwenjanda.
Amundisyomezye nobakaintu bamu Jelusalemu,
Nguni ooyu uuza buza uuzwida munkanda uuli mbuli musumpuululu wabusi,
Amulange! Basempwide Solomoni mucisempwido cakwe,
Boonse basyomekede mapanga.
Mwami Solomoni wakalipangila cisempwido,
Wakacipangila myeendo yansiliva,
Amuzwe, nobakaintu ba Ziyoni muzoobone mwami Solomoni,
Kaka uleebeka omuyandwi wangu!
Meno aako alatuba buu mbuli
Tulomo twako tulasalala,
Nsingo yako ilinongomene,
Nkolo zyako ziliimvwi mbuli tunjeleele tobilo tulya maluba-luba.
Ndinookkede abusena bwansende aawo aali tununkilizyo,
Uleebeka akaka omuyandwi wangu, taakwe amponongwa.
Atweende, zwa atala lya Lebanoni,
Wanditolela moyo mwanaa baama, onabwiinga wangu.
Luyando lwako ndubotu kapati, mwanaa baama,
Milomo yako ilabotelezya mbuli cimbulwe baama,
Mwanaa baama, onabwiinga wangu,
Zisyango zikomena kabotu kuya,
safuloni, kalamusi, sinamoni amisamu imwi yoonse yatununkilizyo,
Uli kasensa kali mumuunda,
Unga okauwo kakunyika, okauwo kakumusanza ungila mumuunda wangu,
Ndakasika mumuunda wangu, omwanaa baama, omooye wangu.
Ndalikoona moyo wangu walimvwide, mukuungwa-ungwa ndamvwa kokonkomona koti,
Ndoona kale, ino ndisame buti alimwi?
Muyandwi wangu wajata cipinzyo, moyo wangu wakaduntauka.
Ndakabuka kuti mupingulwide, tununkilizyo twa mula twali kuloka-loka kumaanza aangu.
Ndakajalwida muyandwi wangu, pele nindakajalula ndakajana tawo.
Aawo balindizi bamunzi bakandijana.
Akaka nobakaintu bamu Jelusalemu ndamulomba kuti
Omukaintu oocebeka, twaambile mbwabede muyandwi wako.
Muyandwi wangu mmubotu ulijatide.
Busyu bwakwe bulasalala mbuli ngolida iini-ini,
Meso aakwe ali mbuli ciziba cili kumbali aatusensa twamaanzi.
Masaya aakwe mabotu mbuli muunda uuzwide citungulu.
Maanza aakwe alibulungene mbuli misako yangolida,
Maulu aakwe ali aanguzu mbuli zicinda zyamabwe,
Kwaamba kwakwe nkubotu, kulateeleleka.
O mukaintu ooebeka, ino waya kuli muyandwi wako?
Muyandwi wangu waya kumuunda wakwe, kumibundu yatununkilizyo,
Muyandwi wangu nguwangu ambebo ndiwakwe. Weembela butanga mumaluba-luba.
Omuyandwi wangu, ino toli boteli!
Langa kumbi wandijazya meso.
Meno aako alatuba buu mbuli butanga bwambelele bwazwa aakusanzigwa, kunyina ameno aakakuka.
Masaya aako alivundumene mbuli mapomegileneti.
Kulakonzya kuba bami bakaintu bali makumi aali cisambomwe abamwanakasuwa bali makumi aali lusele,
Pele ndiyanda omwe buyo alimwi uleebeka mbuli ciziba.
Nguni ooyu ulangika mbuli mumuni wakubucedo?
Ndakainka mumuunda wamaalumondi kuyoobona zisyango mukkuti,
Ndakakankama akaambo ka luyando mbuli sinkalaki mbwakankamina zyankondo.
Piluka, piluka omusimbi waku Syulamu! Piluka, piluka katucikweebela.
Ma! Namiindibotu oolemekeka,
Ikkombo lilikkede,
Inkolo zyako ziliimvwi mbuli twana twamaanga twanjeleele, mbuli twansya tobilo.
Insingo yako ilinongomene akubulungana mbuli ŋanda ndamfu.
Mutwe wako ulinongomene mbuli cilundu ca Kaameli,
Akaka toliboteli omuyandwi wangu! Ulandibotezya kapati.
Ciimo cako cilaliloka mbuli kankomone,
Kankomone aaka ndakatanta nkacele mankomone.
Milomo yako mibotu mbuli waini uunona.
Ndiwakwe muyandwi wangu awalo ulindisukeme.
Boola ooyandwa, tweendeende kumyuunda, tukalale muminzi.
Tuyoofuma kweeba misaansa, tukabone naa yasyuuka,
Misamu yakulibamba iinunkilila, amicelo yoonse iinona iili kumulyango wesu.
Ma, nooli munyinandumi wangu, wakanyonsegwa abaama,
Nindakuletelela kwesu ooko nkundakazyalilwa,
Ijanza lyakwe lyacimwensi ndendilitulisya ulindikumbete ajanza lyakwe lyalulyo.
Amundisyomezye nobakaintu bamu Jelusalemu kuti tamukoonyonganya zyaluyando lwesu.
Nguni ooyu uuza buza uuzwida munkanda uukumbetene amuyandwi wakwe?
Utayandi uumbi kunze lyandime. Utakumbati uumbi kunze lyandime.
Taakwe maanzi naavula buti akonzya kuuzima,
Tujisi mucizi wesu uucibbubbuzya nkolo, ino tukacite buti buzuba mbwayooselwa?
Naali bwaanda nitwamukwabilila amaanda malamfu aansiliva aakusompelela,
Ndili bwaanda, nkolo zyangu ziliimvwi mbuli maanda malamfu.
Solomoni wakalijisi muunda wansaansa mubusena butegwa Baalihamoni.
Solomoni aboole atambule mali aali cuulu
Andimvwe jwi lyako omuyandwi wangu, beenzuma balindila kuti bakuswiilile nokanana.
Boola kulindime omuyandwi wangu, mbuli njeleele,
