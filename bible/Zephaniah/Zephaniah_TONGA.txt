Ngaaya majwi aa Mwami Leza aakasikila Zefaniya mwanaa Kusyi, mwanaa Gedaliya, mwana wa Amaliya mwanaa Hezekiya, mumazuba aakulela kwa Josiya mwana wa Amoni mwami wa Juda.
“Njooziminganya zintu zyoonse anyika, mbwaamba Mwami Leza. 
Njooziminganya bantu abanyama boonse, njooziminganya bayuni bamuluuwo answi zyamulwizi. Babi bayooba milwi yazitantaala zyamaanda, ndaakunyonyoona bantu munyika, mbwaamba Mwami Leza.
“Ndiyootandabika janza lyangu akulwana cisi ca Juda, akul wana boonse aabo bakkala mu Jelusalemu. Ndiyoonyonyoona bantu boonse basyeede bakomba Baali, amazina aabatasyomi abapaizi bakomba mituni, 
aabo bakomba atala aaziluli zyamaanda kuti bakombe zyakuju lu, aabo bakomba akukonka muzina lya Mwami Leza, bamana ooku bakonka muzina lya Moleki. 
Ndiyoobanyonyoona aabo baleka kutobela Mwami Leza, batamuy andauli nokuba kubuzya-buzya zyanguwe.
“Amuumune kumbele lya Mwami Leza, nkaambo buzuba bwa Mwami Leza buli afwiifwi. Mwami Leza walibambilila cipaizyo cili mbantu bakwe, wasala basinkondonyina aabo mbaatamba kuti babasaale. 
Mubuzuba bwacipaizyo ca Mwami Leza, ndiyoosubula baleli abana balombe bamwami nkokuti boonse aabo basamide zisani zyabazwamasi. 
Mubuzuba oobo njoosubula boonse aabo bakomba mbuli batasyo mi, kubba akujaya, kuti bakazuzye maanda aabo abasimalelo babo zisaalwa.
“Mubuzuba oobo, mbwaamba Mwami Leza kuyooba kulila kuzwa ku Mulyango Wanswi, kuyooba kweema kuzwa ku Maanda Mapya, jwi pati liyooyooma kutulundu.” 
Amweeme nywebo nomukkala mucibeela camasambalilo, basambazi banu bayooloba myoo, boonse baulana ansiliva bayoonyonyoonwa.
Mubuzuba oobo njoolangaula munzi wa Jelusalemu amalambe, ndiyoosubula baabo baliibide, basaantinde bali mbuli dibbi-dibbi likkalilide atako bayeeya kuti, “Mwami Leza taakwe ncanga wacita, cibotu naa cibi.” 
Lubono lwabo lulasaalwa, maanda aabo alamwaigwa. Bayooyaka maanda, pele tabakakkali mulingawo pe, bayoosyanga myuunda yamisaansa, pele tabakamunywi waini.
Buzuba bupati bwa Mwami Leza buli aafwiifwi, buli aaf wiifwi, alimwi bulasika cakufwambaana. Amuswiilile! Mubuzuba bwa Mwami Leza oobo kuyooba kulila kupati, silumamba uyooongolola. 
Buzuba oobo buyooba buzuba bwabukali buyooba buzuba bwama penzi amacise, mbuzuba bwamakatazyo alunyonyooko, mbuzuba bwamakumbi aakusiya amayoba, 
mbuzuba bwamweembo ankondo kulwana minzi iikwabilidwe, abwakulwana maanda malamfu aakusompelela aali muzyooko.
Bantu ndiyoobaletela mapenzi, bayooenda mbuli bantu boofu, nkaambo bakabisizya Mwami Leza. Bulowa bwabo buyoosoomoka mbuli busoomoka kasuko, mibili yabo iyooloka mbuli bufumba.
Nsiliva noziba ngolida zyabo tazikakonzyi kabavuna mubuzuba bwabukali bwa Mwami Leza. Akaambo kabukali bwakwe buyaka mbuli mulilo nyika yoonse iyoosyukutwa, nkaambo uyoofwambaana kuziminganya boonse aabo bakkala munyika.
Amubungane, amubungane, nomusyobo uunyina nsoni, 
ciindi cibikkidwe nocitanasika, buzuba nobutana pupuluka mbuli bungu, bukali bwa Mwami Leza bupati nobutana musikila. 
Amukombe Mwami Leza nywebo nyoonse nobabombe munyika, nywebo nomucita nzyalailila. Amucite ziluleme amulibombye, ambweni muyookwabilil wa mubuzuba bwabukali bwa Mwami Leza.
Munzi wa Gaza uyoosiigwa, wa Asyikeloni uyooba tongo. Aci lungu-lungu munzi wa Asyidodi uyoosyaala mbuboobu, wa Ekiloni uyooolwa. 
Maawe kulindinywe Nobakeleti, nomukkala kumbali aalwizi, majwi aa Mwami Leza aamba zyamapenzi aanu, ayebo ocisi ca Kenani, nyika ya Bafilisiti. “Ndiyoomunyonyoona, taakwe naba omwe uuyoosyaala pe.” 
Nyika iili kumbali lyalwizi, kukkala Bakeleti, iyooba busena bwabeembezi azimpati zyambelele. 
Iyooba nyika yabantu basyeede bamusyobo wa Juda, ooko nkoba yoojana macezezyo. Kumangolezya banoonoolala mumaanda aamunzi wa Asyike loni. Mwami Leza wabo uyoobabamba, uyoobaboozezya zyoolwe zyabo.
Ndakamvwa kusampaula kwa Bamowabu, amatusi aa Baamoni, bakasampaula bantu bangu ambubakakanza nyika yabo. 
“Nkaako mbubonya mbuli mbwendi muumi,” mbwaamba Mwami Leza Singuzuzyoonse, wa Isilayeli, “Kasimpe cisi ca Mowabu ciyooba mbuli munzi wa Sodomu, Baamoni bayooba mbuli bamu Gomola, busena buzwida bwizu amalindi-lindi amunyo, iitakkalwi lyoonse. Bantu bangu basyeede bayoobasaala, bantu bangu bacipona bayootola nyika yabo.”
Nceeci ncobayoojana mukulisumpula kwabo, mukusampaula akusabula bantu ba Mwami Leza Singuzuzyoonse. 
Mwami Leza uyoobayoosya aakunyonyoona baleza babo boonse munyika. Misyobo yoonse iili kunkomwe yamulonga iyoomukomba, yoonse iyoo mukomba munyika yayo.
Anywebo no Bakusyi, muyoojaigwa apanga lyangu munkondo.
Uyootandabika janza lyakwe kunyika kuti akanyonyoone Baasi liya, uyoosiya Nineva yaba tongo lini, iyooyuma nta mbuli nkanda. 
Butanga amatanga ayoobuta ooko, azilenge zyamisyobo-misyobo zyoonse. Batumba amasikusiku ziyookkala amisemo yawo. Kulila kwabo kunooyooyooma mumpulungwido, bacikwaangala banooli amilyango yawo, zicinda zyamulombe ziyoosyaala aatuba. 
Ngooyu munzi uulisaantide, uukkede muluumuno. Wakalyaambauzya wati, “Iyoobuya, taakwe uuli mbuli ndime pe.” Amubone mbuumwaigwa, waba ciyubilo cabanyama bamusokwe! Boonse bainda munsi lyawo balasabula akuutondeka ntuku.
Maawe kumunzi wabasikudyaminina, munzi uuzanga uulisofweede! 
Taakwe ngouswiilila, tuuyandi kululamikwa. Tuusyomi mu Mwami Leza, tuukumbili Leza kuti augwasye. 
Balupati-pati bawo mbaasyuumbwa bavuluma, beendelezi bawo mbaaumpe baubide, balida limwi cakuti taakwe cisyaala kuti bazoolye bwaca. 
Basinsimi bawo mbaasilutuzi, mmbantu baunina. Bapaizi bawo basofwaazya busena busalala, balatyola milawo. 
Nikuba boobo Mwami Leza mwacili mulinguwo, ulacita ziluleme, taakwe ncalubizya. Cifumo-fumo cili coonse ulatondezya bululami bwakwe, buzuba abuzuba taleki pe, nikuba boobo bataluleme tabalisendi pe.
“Ndakanyonyoona misyobo, mayubilo aabo mayumu ndakaamwayaula. Ndakasiya migwagwa yabo kiisyeede buyo mbuboobu, taakwe muntu naba omwe uuinda mulinjiyo. Minzi yabo ilinyonyweedwe. Taakwe naba omwe uusyeede, taakwe pe. 
Ndakaambila munzi kuti, ‘Kasimpe uyoondiyoowa mane kusikila ukazumine kululamikwa!’ Nkaako bacili kuyandisya kucita zibi muli zyoonse nzibakali kucita.
“Ono amulindile, ‘Mbwaamba Mwami Leza,’ buzuba mbwenjooima kupa bumboni! Ndayeeya kuti ndibunganye misyobo, ndiyobolole bantu bamumalelo, ndibatilile bukali bwangu, kulutila kwangu koonse. Nyika yoonse iyoosyukutwa akaambo kabukali bwangu buyaka mbuli mulilo.
“Eelyo ndiyoocita kuti bantu boonse bakakombe ndime nde Mwami Leza bweelede, akuti bakandikutaukile milimo iili yoonse amoyo omwe. 
Kuzwa mutala lyamilonga yaku Kusyi, bantu bangu bandikomba, bantu bangu bamwaikide bayoondiletela zituuzyo. 
Mubuzuba oobo tamukausigwi nsoni pe, akaambo kazibi zyoonse nzimwakandicitila nkaambo njoogwisya bangu aabo basekelela caku lisumpula mumunzi ooyu. Tamukalisumpuli limbi mucilundu cangu cisalala. 
Pele mukati kamunzi ooyo ndiyoosiya aabo batete myoyo balibombya, basyoma muzina lya Mwami Leza. 
Bantu ba Isilayeli basyeede tabakabisyi, tabakaambi zyaku beja, takukajanwi lucengo mulimbabo. Bayoolya akulyoonena, taakwe uuyoobayoosya pe.”
Koimba omunzi wa Ziyoni, koompolola O Isilayeli!
Mwami Leza waleka kukusubula, wakutandila sinkondonyoko. Mwami Leza,
Mubuzuba oobo bayooambila Jelusalemu kuti,
Mwami Leza wako ulaanduwe, ngusinguzu uukonzya kuvuna.
Njoomugwisizya mapenzi ngomwali kujana muciindi cama pobwe aabikidwe,
Ciindi eeco ndiyoobacita boonse aabo bali kumudyaminina, ndiyoovuna balema,
Ciindi eeco ndiyoomuyobolola, ciindi eeco ndiyoomuleta kumunzi.
