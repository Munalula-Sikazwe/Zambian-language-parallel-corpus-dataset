Utu ntushimpi twakwe Solomoni mwanaakwe Defedi, mwaami wa bene Isilaeli.
Twakalembelwa kwaamba ayi bantu babe basongo balilemeka
Tushimpi tuleeisha kwikala cabusongo,
Tulapa maano bantu bataaku mbobabete,
Tushimpi tulalengesha muntu musongo kunungawo maano
kwaamba ayi banyumfwishe tushimpi ashikoshanyo
Kuloonda Mwaami Lesa ngomatalikilo a lushibo,
Omwanaangu, kokutika shitookufunda baiso,
Ceebo kwiisha kwabo kulaakubotesha mibo yako
Omwanaangu, na bamucita shibi bakuyungoola,
Cimwi ciindi inga bakwaambila ayi, “Kosa kuno atubelaminewo muntu tumucaaye,
Atubamiine bweenka mbuli cuumbwe,
Lyalo tulaakuba abuboni buunji
Ono katiyabo soonse,
Omwanaangu, kutasumina kweenda abantu ba mushobo uyo.
ceebo balo tabacelwi kucita shintu shibiibi.
Mbukaluyaluya kuteya koose
Bantu aba balayubilila bulowa bwabo beene,
Aya ngomeelelesho a bantu boonse bakakatila kubilila mubwiipi.
Busongo butokwiita mumikwakwa.
Butokoolobesha pamampambaanwa a mikwakwa
Butokwaamba ayi, “Ino mwebo nobaluya, anu mulaakucileka lili kwikala mubuluya bwanu?
Nimwakanyumfwila kukalooka kwangu,
Ndindakamwiita mwakankakila.
Mwakasuula shoonse nshendakamufunda
Paceebo ceeco anebo ndaakumuseka mwaakuba mumapensho
Nkokwaamba ayi shilensha boowa shaakumupolela anga ncipuupu,
“Mwaakunjita ciindi ico teshi nkamukumbulewo.
Mwakalinga kusuula lushibo lyoonse
Mwakasuula shoonse nshendakamufunda
Paceebo ceeco mulaakulya shisepo sha milimo yanu
Bantu batacite maano balafwa ceebo cakusuula busongo.
Sombi abo boonse banyumfwila ndime, balekala kwakubula cakulisukama.
Omwanaangu, konyumfwila maswi angu
Koteya matwi kushintu sha busongo
Kolilila kuba alushibo
Koshiyandoola cankusu bweenka mbooyandoola silifa,
Lyalo ulaakwishiba kuloonda Mwaami Lesa
Ceebo nguMwaami Lesa upa busongo,
Lakwe ngoolengesha baluleme kukoma
Ngootabilila nyendelo sha bantu bacita shiluleme.
Lyalo ulaakwishiba kucita shintu shiluleme, koombolosha cakululama alimwi cakubula kasalulushi.
Ceebo ulaakuba musongo
Kucita shintu sheelete kulaakukutabilila,
Busongo bulaakukupulusha kunshila sha bamucita shibi.
Bulaakukupulusha kubantu bakaka kwikala munshila shiluleme,
Bantu abo balasangalalila mukucita shilubo
Baleenda munshila shisendeme
Busongo bulaakukupulusha kuswa kumwanakashi mufuule,
Mwanakashi uyo wakashiya ibaye wa kubumoye bwakwe
Ŋanda yakwe ilatola kulufu
Taakuuwo nabi womwi uya kumwanakashi uyo uboola alimwi.
Paceebo ceeci koendela munshila sha bantu bali kabotu
Ceebo baluleme mbweshi bakekale mucishi.
Sombi balo bamucita shibi balaakukashikwa kwikala mucishi cabo,
Omwanaangu utanoolubaako nsheenkwiisha.
Kwiisha kwangu kulaakukulengesha kwikala buumi bulaamfu abuumbi
Utakasuminishi lusuno akushomeka kwaamba ayi shikushiiye.
Lyalo Lesa abantu balaakusangalala pali ndiwe
Cinka manungo muMwaami Lesa amoyo wako woonse.
Koyeeya Lesa mumilimo yako yoonse
Kuteelesha kuliyeeyela ayi ulicite busongo,
Ici cilaakulengesha mubili wako ayi unooli uyumu lyoonse
Lemeka Mwaami Lesa abuboni bwako boonse
Na wacita boobo ulaakucana kwaamba ayi matala ako esula apamilomo
Omwanaangu, utanyanshi kululamika kwa Mwaami Lesa,
Ceebo Mwaami Lesa ulalulamika muntu woonse ngwaasuni,
Ulicite coolwe muntu uyo ucana busongo
Ceebo mubusongo muli mpindu kwiinda amusilifa.
Ncakwiila mbubotu kwiinda mabwe amakwebo eetwa ayi lubi
Busongo inga bwakulengesha kuba abuumi bulaamfu,
Nshila sha busongo ninshila shisangalasha
Busongo buli anga cisamu cipa buumi kubaabo babukakatila
Mwaami Lesa wakalenga cishi kwiinda mubusongo bwakwe
Kwiinda mulushibo lwakwe wakapansaanya maanshi alaamfu
Omwanaangu kakatila kubusongo amaano akunyumfwisha shintu,
Ceebo shalo nsheshi shikakupe buumi busangalasha
Lyalo ulaakunokweenda kwakubula cakulisukama,
Ulaakunooya mukoona kwakubula cakuloonda,
Webo teshi ukanooloondawo mapensho esa cakuteengashila
Ceebo lushomo lwako lulaakuba muMwaami Lesa,
Utakaki kucitila bamwi bantu shintu shibotu nshebeelete kucitilwa.
Kutaambila mubyo ayi, “Koyabo ukese ciilo ndyeshi nkakupe,”
Utayeeyi kucitila mubyo cintu nceenga camucisa
Kutabekesha mubyo utacite mulandu,
Utakumbwi nshila sha muntu shilunkutwe
Ceebo Mwaami Lesa ulipatite muntu utaluleme,
Mwaami Lesa ulashingana ba muŋanda ya bamucita shibi
Ncakwiila ulaweluluka bantu balisumpula,
Basongo balaakulemekwa,
Nobana bangu, kamukutika shitoomufunda baishiwanu
Shintu nsheentoomwiisha, nshibotu abuumbi,
Nebo kaancili mwaana muniini muŋanda muli bata,
bata bakalinga kunjiisha akunoondwiita ayi,
Ba abusongo alimwi ube amaano akunyumfwisha shintu.
Kutafutatila busongo, lyalo abwalo bulaakukutabilila.
Busongo ncecintu ciindaawo pashintu shoonse, aboobo ulyeelete kuba abusongo.
Suna busongo, abwalo bulaakukusumpula.
Bulaakukufwalika ngala ibotu abuumbi pamutwi wako
Omwanaangu, kokutika nsheentookwaambila akushikonkela.
Ndakutanjilila munshila sha busongo
Waakunooya bweenda munshila, taaku ceshi cikakushinkilishe
Uyumininebo kwiisha, kutakufutatila,
Utakeeleshi kukonkela bucita bantu babiibi
Shisoonoke, uteendi muli nshisho,
Ceebo bantu aba tabooni kabatana kucitawo cintu cibiibi.
Balo kucita shibiibi cilibo anga nkulya shinkwa
Nshila ya baluleme ili anga ngumumuni wa kumuyamaca
Sombi nshila ya bamucita shibi ili anga ngumunshinshe ushiya mbi
Omwanaangu, teya kutwi kushintu nsheentokwaamba.
Kutaasuminisha ayi akushiiye,
Ceebo alo alapa buumi kuli baabo baacana
Bunene bunene, ulame moyo wako
Kuteelesha kwaamba maswi abumpele
Meenso ako kaalangitebo kunembo,
Kotaanguna kuyeeya munshila mwiinda myeendo yako,
Kuteelesha kupambookapambooka.
Omwanaangu, teya kutwi kubusongo bwangu.
Lyalo ulaakwishiba kulilemeka,
Mulomo wa mwanakashi shibulale ulaloka buuci,
Sombi kumeelelesho ulalulabo anga ngumululwe
Myeendo yakwe ilatola kumusena wa bafu,
Taaku ancaayeeyawo panshila ya buumi.
Nobana bangu, amunkutike,
Mwanakashi wa mushobo uyo mumusoonoke.
Ono na mwabula kucita boobo, bulemu bwanu bulaakutolwa kubantu bamwi.
Ncakwiila buboni bwanu bulaakubwesekwa kubeensu,
Kumeelelesho abuumi bwanu mulaakunootongelabo,
Lyalo mulaakwaamba ayi, “Anu ndakakakilanshi kwaambilwa?
Nshindakalinga kunyumfwila bafundishi bangu
Ono mbulya ndashika kukunyonyooka,
Shomeka kumukaako eenka
Sa ulyeelete kushala baana mubanakashi ba mumikwakwa?
Bana bako ababe mbaako omwiine weenka,
Mukaako aapekwe coolwe
Aabe anga ninsefu iyo isangalasha alimwi yeebeleka.
Omwanaangu, ceebonshi kusunisha shibulale?
Mwaami Lesa lakwe ulabona shoonse shicita muntu.
Micito ya mucita shibi nkoose kuli nguwe mwiine.
Ulafwa ceebo cakukaka kululamikwa
Omwanaangu, sa wakashomesha kulipilila umwi muntu nkongole yakwe?
Sa maswi ngowakaamba aba koose kuli ndiwe?
Ono omwanaangu ubo ingayi uli mumaansa ashikamukobonyoko.
Utalisuminishi kwaamba ayi woone,
Supuka bweenka busupuka nsefu mumwaando wa mupalu
Webo omutolo, bona tulongolo,
Twalo tatucite mutanjilili,
Sombi tulabambila limwi shakulya cilimo
Webo omutolo, nciindi cilaamfu buyani koolete?
Mutolo ulaamba ayi, “Taanguna ngoneeko paniini, ee, amuleke nshinshileeko paniini.
Sombi bukandu bulamupolela muciindi ceenka ico mbuli mwiipi,
Bantu bataaku mbobabete batanyumfwi
Bantu aba mbeshikukamina kumeenso
Balayeeya bubi mubumpele bwabo
Aboobo balo mapensho alaakubapulumukilabo akubanyonyoola
Kuli shintu shosanwe acomwi Mwaami Lesa nshaapatite
Meenso acimeko,
tulango tupanga miyeeyo ya bubi,
kamboni mubeshi
Omwanaangu, kokutika shitookufunda baiso,
Ushilaame mumoyo wako ciindi coonse
Waakunooya bweenda, shilaakukutanjilila.
Shitookufunda baiso, ndilampi.
Shilakonsha kukukasha kuya kubanakashi babiibi,
Utakumbwili mumoyo mbwaaimfwi
Ceebo mufuule ulakonsha kumubwesabo kushinkwa womwi,
Sa muntu inga wanyamwita mulilo pacaamba cakwe
Sa muntu inga weenda pamakalangasha a mulilo
Mbweeke ubo mbocibete akumuntu ukumana amuka mubye.
Bantu tabasebaanyi mwiipi
Nakubi boobo na wacatwa, ulalipilishikwa ico ncaaipa kucifusha mankanda osanwe aobilo,
Ono muntu ucita bulale taacitewo maano
Ulaakuumwa akusebaanishikwa
Busuba bulasonkomona bukali bwa ibaye,
Teshi akasumineewo kulipilwa nakaceyi
Omwanaangu koibaluka maswi angu
Kokonkela nsheenkwaambila, ingaawo ukabe abuumi.
Unokweendaasho nshiku shoonse bweenka mboofwala ninga kulyaansa lyako.
Waambile busongo ayi, “Uli nankashi shangu”
Ingaawo shikakufune kuswa kumwanakashi shibulale
Bumwi bushiku kaanyimfwi muŋanda yangu,
Mpeeke ndakabona basankwa baanji bataaku ncebeshi,
Wakalinga kuya bweenda mumukwakwa
Musankwa uyo wakalinga kuya bweenda mumuntu ngulya,
Mpeeke mwanakashi ulya wakaswa kuya mukumukumanya,
Wakalinga mwanakashi shikubweka, utacite nsoni
Sunu inga wacanika mumukwakwa, ciilo kumusena ucanika bantu baanji,
Mpomunyaawo wakamucata, wamufyonta kaabongelabongela
“Ndapa mulambu wabwanabwankashi sunu
Aboobo ncendesita mukukukumanya.
Abwalo bulo bwangu ndabuyala ansaalu shiteshimite
Ndabusanseela mafuta anunkila kabotu
Tiya tuceshe katulya nkwela,
Beebaangu tabako kuŋanda.
Batolelela ampotomona iswite maali
Musankwa uyo wakakomwa kumaswi akwe ayungoola.
Peenkabo apo musankwa uyo wakamukonkela
kushikila lisumo lya pulinkana mulini lyakwe.
Ono nobana bangu, amunkutike.
Mutasuminishi mwanakashi wamushobo uyo kumutolela myoyo yanu
Mwanakashi wa mushobo uyo wanyonyoola basankwa baanji,
Ŋanda yakwe ninshila itola kulufu.
Sa te busongo buleeta?
Busongo buleemikana munshaanshila peculu lya tulundu
Buloolobesha pafwaafwi aminjililo ya mundabala inene,
“Ntokwiita ndimwe nobantu.
Mwebo nobaluya, amube atulango,
Amukutike ceebo ntoyanda kumwaambila makani amaano.
Nebo ndaambabo shalushinisho
Shoonse shiswa mumulomo wangu shililuleme.
Kubaabo bacite maano akunyumfwisha shintu, shintu shoonse shililuleme.
Kukonkela milasho yangu akwiinde kuba asilifa.
“Nebo nebusongo nsheeleneewo amabwe amakwebo eetwa ayi lubi.
Nebo ndekala pantu pomwi atulango.
Kuloonda Mwaami Lesa nkupata bubi.
Ndapa maano bantu akupansaanya bubi abubotu.
Ndacafwa bamaami kweendelesha.
Muleli woonse pacishi ca panshi uleendelesha kwiinda muli ndime.
Nebo nebusongo ndisuni bantu abo bansuni.
Ndime nengesha bantu kubila akuba abulemu.
Shisepo shangu nshibotu kwiinda golodi wiine wiine,
Ndakonkela nshila shiluleme,
Ndaya bupa bubile kuli baabo bansuni
“Nebo nebusongo ndakalinga aMwaami Lesa kumatalikilo.
Ndakalingaako kumatalikilo kwiine,
Ndakashalwa lweenge kalutana kubaawo,
Ndakalingaako tulundu tunene katuna kulengwa,
Ncakwiila ndakalingaako Lesa kaatana kulenga cishi ca panshi, luundu lwa ncico
Nebo ndakalingaako ndyaakabika liculu mumusena wa ndilyo,
Ndakalingaako ndyaakabika makumbi mwiculu
Ndakalingaako ndyaakabika manyinsa a lweenge akukasha maanshi kwiindilila manyinsa akwe.
Ciindi ico ndakalinga kwikala anguwe mbuli mwaana muniini.
Ndakalinga kukondetwe acishi cakwe coonse,
“Ono nobana bangu, amunkutike,
Amukutike milasho yangu njeentoomupa.
Ulicite coolwe muntu uyo unyumfwila,
Aboobo uyo woonse ucana ndime, ulacana buumi,
Sombi uyo woonse utancaani, ulaliletela mapensho.
Busongo bwakayaka ŋanda ya mbubo
Bwakacaya nyama, bwasenkanya waini
Mpeeke bwakatuma basebenshi ba mbubo banakashi
Bwakaamba ayi, “Kamwisa noonse nomutacite maano.”
“Kamwisa mulye shakulya shangu
Amuleke nshila shanu shakubula maano ayi mube abuumi.
“Uyo woonse ululika muntu shikucelebula, ulalitukanishabo mwiine.
Utakalalili shikucelebula ceebo inga wakupatabo.
Kopa milasho musongo, lyalo busongo bwakwe bulafulilaako.
“Kuloonda Mwaami Lesa ngomatalikilo a busongo,
Nshiku shako shilaakufula kwiinda muli ndime
Na webo uli musongo, ndushinisho busongo bwako bulaakukulambula.
Mwanakashi muluya ngwa pamulomo abuumbi,
Ulekala pamulyango wa ŋanda yakwe,
Uleeta baabo batokwiindila pafwaafwi a nguwe,
Ulabaambila ayi, “Kamwisa noonse nomutacite maano.”
“Maanshi akwiipa ngamise,
Sombi abo beetwa tabeshi ayi boonse baya kuŋanda yakwe balafwa.
Utu ntushimpi tumwi twakwe Solomoni.
Buboni bucaninwa munshila ibiibi tabucite mpindu,
Mwaami Lesa talekeleli ululeme ayi afwe kunsala,
Maansa atolo alaletela bukandu,
Mwaana utebula shishango shakwe cilimo, ngumusongo,
Coolwe cilapekwa kumuntu ululeme,
Bantu baluleme balayeeyekwa anga ncoolwe,
Moyo wa musongo ulanyumfwila milawo,
Muntu ushomeka uleenda cakubula kulisukama,
Muntu ukamwita kumeenso, ngushikuleta shimfulunganya,
Maswi a muntu ululeme nkantupu ka buumi,
Lupato lulalengesha kwaambana,
Muntu musongo ulaamba shintu sha maano,
Bantu basongo balasunga lushibo loonse ndobakonsha kucana,
Buboni bwa bantu babile, ndyelilinga lyabo,
Cilambu ca muntu ululeme mbuumi,
Muntu woonse unyumfwila kululikwa ulaba abuumi,
Muntu ushisa lupato lwakwe ngumubeshi.
Apo paambwa maswi aanji tapabulilili kubisha,
Maswi a muntu ululeme, ali anga ngusilifa wiine wiine,
Maswi a muntu ululeme alacafwa bantu baanji,
Coolwe ciswa kuMwaami Lesa ncecipa muntu kubila,
Muluya ulasangalalila mukucita shintu shibiibi,
Bamucita shibi balapekwa shintu isho nshebaloonda,
Cipuupu ndicisa cilatolelesha abamucita shibi,
Bweenka waini usasite mboopa buwe kumeeno, nabi bweenka bwiishi mbobucisisha meenso,
Kuloonda Mwaami Lesa kulafusha nshiiku kubuumi pacishi,
Kulangila kwa baluleme kulabaletela kusangalala,
Mwaami Lesa ngoofuna baluleme,
Baluleme teshi bakakushikweemo mucishi, sobwe,
Mumulomo wa muntu ushomeka mulaswa shintu sha busongo,
Mulomo wa muntu ululeme ulishi ceelete kwaambikwa,
Mwaami Lesa ulipatite shipimo shabubeshi,
Na muntu walisumpula, ulalenshekwa nsoni cakufwambaana,
Kushomeka kwa baluleme kulabatanjilila,
Bubile tabucafwi pabushiku bwa bukali,
Bululami bwa baabo batacite kampenda bulalengesha nshila yabo kutuba,
Bululami bwa bantu bashomeka mbobubafuna,
Na mucita shibi wafwa, kulangila kwakwe koonse kulafwa.
Muntu ululeme ulafunwa kumapensho,
Muntu uteshi Lesa ulanyonyoosha babye kumulomo wakwe,
Baluleme na baswitilila bamundabala balasangalala.
Coolwe ca baluleme cilalengesha ndabala kuswitilila,
Muntu woonse utacite maano, ulasebaanya mubye,
Muntu mufuyishi ulayubulula makani abushishi,
Na taaku butanjilili, mushobo ulafwa,
Uyo woonse washomesha kulipilila umwi muntu nkongole, ncakwiila ulaakupengelaamo,
Mwanakashi ucite nkumbu ulalemekwa,
Muntu ucite nkumbu ulalambulwa pankumbu shakwe,
Bamucita shibi taaku mpindu njebapekwaawo,
Muntu uyo utolelela kucita shiluleme ulaba abuumi,
Mwaami Lesa ulipatite bacite miyeeyo ya bubi,
Amwishibe ayi bamucita shibi balaakupekwa mulandu,
Mwanakashi mubotu utondesha buluya mumicito yakwe
Miyeeyo ya muntu ululeme ilatola kushibotu,
Bamwi mbeshi kwaaba, nakubi boobo balabila.
Muntu shikwaaba ulapekwa coolwe cakuswitilila,
Bantu balashingana muntu ukasha kuulisha shili anga ngamaila,
Muntu uyandoola shibotu ulashicana,
Uyo woonse ucinka manungo mububile bwakwe ulawa,
Muntu uyo upensha bamuŋanda yakwe ulalibulisha coolwe,
Cisepo ca bululami mbuumi.
Ono na baluleme balalambulwa kweelana ambobeelete pacishi ca panshi cino,
Muntu usuni kululikwa, ingayi ulisuni lushibo,
Mwaami Lesa ulanyumfwila nkumbu muntu kabotu,
Muntu taakoonshi kwiimikana cakushimpa mububi,
Mwanakashi ucite mibo ibotu uli anga ngumushini kuli ibaye,
Miyeeyo ya baluleme ili kabotu,
Maswi a bamucita shibi ngabucayi,
Bamucita shibi balanyonyoolwa cakubula kushiya bamulunyungu lwabo,
Na muntu ulicite busongo, bantu balamulumbaisha,
Ncibotu kuba muntubo ulicanina cakulya kwiinda mukulisebensela
Muntu ululeme ulalama kabotu shifubwa shakwe,
Mulimi ulima cankusu ulatebula shiinji,
Bamucita shibi balisuni sheesho nshebacana mumicito yabo,
Mucita shibi ulalicatisha mukoose ka maswi akwe abiibi,
Shiswa pamulomo wa muntu nsheshimuletela shintu shibotu
Muluya ulayeeya ayi nshaacita shililuleme,
Na muluya wakalala ulafwambaana kutondesha bukali bwakwe,
Kamboni ushomeka ulaamba shalushinisho,
Maswi abiibi alayasa kumoyo anga ngumupeeni,
Lushinisho lulakalilila lyoonse alyoonse,
Mumyoyo ya bantu bayeeya kucita shibiibi muli bubeshi,
Taakuuwo makatasho apolela muntu ululeme,
Mwaami Lesa ulipatite milomo ibeca,
Muntu ucenjete ulashisa lushibo ndwaacite,
Maansa a muntu usebensa cankusu alalela,
Kulisukama kulalengesha muntu kuungumana,
Muntu ululeme ulatondesha babye nshila ibotu,
Muntu mutolo teshi akacane nshaasuni,
Bululami ninshila itola kubuumi,
Mwaana musongo ulanyumfwa kululikwa kuli baishi,
Muntu ulalambulwa kweelana ashiswa mumulomo wakwe,
Muntu uliciba pakwaamba ulafuna buumi bwakwe,
Mutolo nabi wasuna buyani kuba acintu cimwi, taacicaani,
Muntu ululeme ulipatite bubeshi,
Bululami bulafuna muntu ushomeka,
Bamwi bantu balalibonesha kubila, sombi kabatacite nabi comwi.
Mubile ulalubula buumi bwakwe kububoni bwakwe.
Baluleme bali anga ndilampi linyakisha,
Kulisumpula kulaletabo kwaambana amapensho,
Maali acanwa mukutashomeka alamana bwangu, bubile bwakututukila buleenda,
Cilacisisha moyo na koolangila kapongo kafwite,
Uyo usuula milasho ulaliletelela mwiine,
Kwiisha kwa musongo nkantupu ka buumi
Maano akunyumfwisha shintu alalengesha muntu kulemekwa,
Muntu ucenjete ulataanguna kuyeeya katana kucita cintu cili coonse,
Shinkombe utashomeki ulaletela mapensho,
Muntu ukaka kululikwa ulaba mukandu alimwi ulasebaana,
Na cintu ncewakalinga kulangila cacitika cilasangalasha abuumbi.
Muntu weenda abasongo alakwe ulaba musongo,
Mapensho alakonkela bamucita shibi ciindi coonse,
Muntu ululeme ulashiila bamulunyungu lwakwe buboni bwakwe,
Muunda wa mukandu ulakonsha kukusha shakulya shiinji,
Uyo utoomi mwanaakwe amusako, ingayi taamusuniiwo,
Baluleme balalya mbuli mbobasuni,
Mwanakashi musongo ulayaka bamuŋanda yakwe,
Uyo ucita shintu shiluleme ulalemeka Mwaami Lesa,
Mubandi wa muluya alamulengesha kukwiipwa musako kumusana,
Kutaaku basune, bweenshi mbuniini,
Kamboni walushinisho taambiwo shabubeshi,
Shikucelebula ulalangoola busongo cakutabucanaawo,
Talamuka kumuntu muluya
Busongo bwa muntu ucenjete nkutaanguna kuyeeya pamicito yakwe,
Baluya balaseka muntu ulyaambilila shibiibi,
Taaku umwi weenga wanyumfwa buumba buli mumoyo wa mubye
Ŋanda ya mucita shibi ilaakunyonyoolwa,
Kuli nshila bantu njebabona ayi ililuleme,
Mukusekaseka momuswa kulila,
Mucita shibi ulaakulambulwa kweelana amilimo yakwe,
Muluya ulashoma shoonse nsheenga wanyumfwa,
Musongo ulalemeka Mwaami Lesa akuswa kushibiibi,
Muntu ucite kamoyo kaniini ulacita shintu shabuluya.
Baluya balapekwa shintu kweelana abuluya bwabo,
Bamucita shibi balaakufukamina bantu bali kabotu,
Bakandu balipatitwe nabi kubeshikamukobonyinaabo,
Uyo woonse useka shikamukobonyina, ulabisha,
Sa bantu bayeeya kucita shibiibi tabasowekete?
Kusebensa cankusu nkokuleta mpindu,
Bubile ncilambu ca basongo,
Kamboni walushinisho ulafuna buumi bwa bantu,
Uyo woonse uloonda Mwaami Lesa ulicite kwakuyuba.
Kuloonda Mwaami Lesa nkokantupu ka buumi
Bulemu bwa mwaami buli mukufula kwa bantu bakwe,
Muntu ushiite caamba ulatondesha ayi ulicite maano akunyumfwisha shintu,
Moyo utacite shakulisukama ulapa buumi bubotu kumubili,
Muntu uyo useka mubye mukandu, ingayi ulanyansha Mulengi wakwe,
Mucita shibi ulanyonyoolwa ceebo ca shibiibi shakwe,
Busongo buli mumuntu uyo ucite maano akunyumfwisha shintu.
Bululami bulalengesha mushobo wa bantu kulemekwa,
Mwaami ulisuni musebenshi ucita shintu sha busongo,
Kukumbula kabotu kulabombya bukali,
Musongo ulaamba shipa lushibo,
Meenso a Mwaami Lesa alabona poonse poonse,
Mulaka waamba maswi ashilika uli anga ncisamu cipa buumi,
Muntu muluya ulanyansha sheesho shimufunda baishi,
Muŋanda ya muntu ululeme mulacanika buboni buunji,
Milomo ya basongo ilatola lushibo kuli koonse,
Mwaami Lesa ulipatite mulambu wa mucita shibi,
Mwaami Lesa ulipatite nshila sha mucita shibi,
Muntu upambuka munshila iluleme ulaakupekwa mulandu unene abuumbi.
Ono na musena wa bafu ulibo patuba pameenso a Mwaami Lesa,
Shikucelebula taasuniiwo kululikwa,
Na muntu ulisangalete ulasekaseka,
Moyo wa musongo ulayandoola lushibo,
Nshiiku sha mukandu shoonsebo nshibiibi,
Ncintu cibotu kuba abuboni buunji na kooloonda Mwaami Lesa
Ncibotu kulya nshima ya bucisa abantu bakusuni
Muntu ucite kamoyo kaniini ulabusha kwaambana,
Nshila ya mutolo iliswitebo mapensho,
Mwaana musongo ulasangalasha baishi,
Buluya bulasangalasha uyo utacite maano,
Miyeeyo teeswitilili na pabula shikukupandako maano,
Kukumbula bweelete kulasangalasha.
Musongo uleenda munshila ya buumi itola kwiculu,
Mwaami Lesa ulamwayulula ŋanda ya shikulisumpula,
Mwaami Lesa ulipatite miyeeyo ya bamucita shibi,
Uyo ubilila mukutashomeka ulaletela bamuŋanda yakwe mapensho,
Muntu ululeme ulayeeya kaatana kukumbula,
Mwaami Lesa uli kulaamfu abamucita shibi,
Ciinso cisekaseka cilasangalasha kumoyo,
Uyo ukutika kukalalilwa kupa buumi
Uyo ukaka kululikwa ingayi utoolisebaanyabo mwiine,
Kuloonda Mwaami Lesa nkokwiisha muntu kuba musongo.
Miyeeyo yoonse ilaswa mumoyo wa muntu,
Muntu ulabona nshila shakwe shoonse anga shililuleme,
Bika miyeeyo yako mumaansa a Mwaami Lesa,
Mwaami Lesa wakabamba meelelesho a shintu shoonse.
Mwaami Lesa ulipatite bantu boonse balisumpula,
Lusuno alushomo nsheshileta kulekelelwa kwa shibiibi.
Na muntu kaaenda munshila isangalasha Mwaami Lesa,
Ncintu cibotu kuba abuboni buniini bwakucanina munshila iluleme
Muntu inga wayeeya nshila njaasuni kutola,
Mulomo wa mwaami ulaamba ankusu shiswa kuli Lesa,
Mwaami Lesa ulisuni ayi beshimakwebo basebenseshe shipimo shakutabeca
Bamaami balipatite micito ibiibi
Bamaami balisuni bantu baamba shalushinisho.
Bukali bwa mwaami bulatola kulufu,
Na mwaami wasekaseka cilaamba buumi,
Kuba abusongo ncintu cibotu abuumbi kwiinda kuba agolodi.
Nshila ya baluleme ilaseesha bubi.
Kulisumpula kulatola mukunyonyoolwa.
Ncintu cibotu kulibombya akuba mukandu
Uyo woonse ukonkela milasho ulaakuswitilila.
Musongo ulashibilwa kumaano akunyumfwisha shintu.
Maano nkantupu ka buumi kubaabo baacite,
Musongo ulayeeya kaatana kwaamba.
Maswi a nkumbu ali anga nimpuma sha buuci.
Kuli nshila bantu njebabona ayi ililuleme,
Nsala ilalengesha musebenshi kusebensa cankusu
Muntu utaaku mbwaabete ulapanga miyeeyo yakucisa babye,
Muntu mubiibi ulaleta kwaambana.
Shilunkutwe ulayungoola mubye
Uyo woonse ukamina kumeenso, ingayi utookakatila kubeca.
Imfwi ngumushini wa bulemu.
Ncintu cibotu kuba acaamba cishiite kwiinda kuba shilumamba ucibwene kulwana.
Cisolo ciloomwa abantu,
Ncibotu kulya shikwa wakayuma na kooli muluumuno,
Musebenshi musongo inga walela mwanaamwaami wakwe ulensha nsoni
Silifa uleeleshelwa munongo inene pamulilo,
Mucita shibi ulakutika shaamba milomo ibiibi.
Muntu uyo useka bakandu, ingayi ulanyansha Mulengi wabo.
Bashikulu ngomushini wa bacembele
Maswi abotu taaeleli kwaamba muluya,
Makulo alasebensabo mbuli musamu wa coolwe kuwooyo waapa,
Uyo ulekelela mubye mulandu ngayi ulisuni cibusa,
Musongo ulanyumfwa na waambilwabo liswi lyomwi,
Mucita shibi ulisunibo sha bwaashu.
Ncibotu kukumana abeya wabweselwa baana,
Na muntu wapilusha cibiibi pacintu cibotu,
Kubalamuna kwaambana kuli anga nkutulula bulyango mumukuti wa cishiba.
Kulekabo muntu ucite mulandu nabi kupa mulandu muntu utacite kampenda,
Tacicafwi muluya nabi kaacite maali akuyandoosha busongo,
Shicibusa ulasuna mubye ciindi coonse.
Muntu utacite maano ulashomesha kulipilila umwi muntu nkongole.
Uyo usuni bunene kwaambana ulisuni kubisha.
Muntu ucite moyo ubiibi taaswitilili.
Mwaana muluya ulalensha nsoni baishi,
Moyo usangalete ngu musamu ubotu kumubili,
Moomboloshi mubiibi ulatambula makulo mubushishi,
Muntu ucite maano akunyumfwisha shintu ulashinkamanabo kucita shabusongo,
Mwaana muluya ulalengesha baishi kuungumana
Tacishi cibotu kulipilisha muntu utacite mulandu,
Muntu ucite lushibo taabwekibweki,
Nabi muluya inga wayeeyela kuba musongo na kaaumwitebo,
Muntu utasuni bamwi ulacitabo nshaasuni mwiine.
Muluya taalisukamiwo nabi wabula kunyumfwisha shintu,
Pali bubi akwalo kushibulukwa mpokuli.
Maswi amusongo ali mbuli maanshi alaamfu
Teshi cibotu kufuninina ucite mulandu,
Maswi a muluya alamutola mumapensho.
Muluya ulalinyonyoosha kumulomo wakwe mwiine.
Maswi akufuya alibo anga ncakulya cibotu
Muntu mutolo kuncito,
Mwaami Lesa uli anga niŋanda ilaamfu iyumu
Babile balayeeya ayi buboni bwabo ndyelilinga lyabo.
Muntu na kaatana kuwa ulalisumpula,
Uyo ukumbula katana kunyumfwisha makani,
Moyo wa muntu ulamucafwa mukuciswa,
Moyo wa musongo ulisuni kwishiba shintu,
Cipo cilacalula mulyango kuli wooyo upa,
Muntu utalikilako kukonka makani ulaboneka anga ngooluleme,
Kuuma cisolo nkokusutula kupikishanya
Mubyo na wamucafwa ulababo anga nindabala icite lilinga liyumu.
Maswi aswa mumulomo wa muntu, ngweeshi kuca kwa nshiku shakwe shili kunembo.
Nshewaamba shilakonsha kukupa buumi nabi kukucaisha,
Uyo ucana mwanakashi wakweeba, ulacana cintu cibotu
Muntu mukandu ulaamba cakulikombelesha,
Kuli beshishibusa baliboneshabo ayi mulanyumfwana,
Muntu mukandu utacite kampenda ngumubotu
Teshi cibotu kusongomana omuntu nootacite lushibo,
Muntu ulalinyonyoosha kubuluya bwakwe mwiine,
Bubile bulalengesha kuba ashibusa shiinji,
Kamboni mubeshi teshi akalangwebo cakutapekwa mulandu,
Bantu baanji balisuni wooyo ubanyumfwila nkumbu,
Muntu mukandu ulanaamwa akubeshikamukowa bakwe.
Uyo ucana busongo ingayi ulisuni buumi bwakwe mwiine,
Kamboni mubeshi teshi akalangwebo cakutapekwa mulandu,
Taceeleli muluya kwikala bwikaalo bubotu,
Muntu ucata caamba ngumusongo,
Bukali bwa mwaami buli anga nkubuluma kwa nkalamu.
Mwaana muluya ulakonsha kucaisha baishi.
Muntu ulakonsha kupyana buboni bwa bashali bakwe boonse,
Butolo bulapa koonenena,
Uyo ukonkela milawo yakwe Lesa ulalama buumi bwakwe.
Kucafwa bakandu, cili anga nkukongosha Mwaami Lesa,
Funda mwanaako kaacikonsheka kufundwa,
Na muntu ngwa kamoyo kaniini muleke alibonene,
Kokutika kwaambilwa alimwi koosumina kululikwa.
Muntu inga kaacite miyeeyo iinji,
Cintu cinene ciyandika kumuntu nkushomeka.
Kuloonda Mwaami Lesa nkokuletela buumi,
Bamwi bantu mbatolo cakufwa,
Uma shikucelebula kwaamba ayi baluya bacenjeleewo.
Uyo upamba shintu sha baishi akutandaanya banyina kuŋanda yakwe,
Omwanaangu, na ucileke kukonkela milasho,
Kamboni mubiibi ulacobola koombolosha kululeme.
Milandu ilalindila beshikucelebula
Waini ulalengesha muntu kusebaana!
Bukali bwa mwaami buli anga nkubuluma kwa nkalamu.
Cilapa bulemu kumuntu kutasuna nkondo,
Mutolo taashangi muunda wakwe paciindi ceelete.
Miyeeyo ya muntu njiinji anga ngamaanshi a mulweenge,
Baanji bantu balalyaamba kushomeka,
Muntu ululeme taacite kampenda mubuumi bwakwe,
Mwaami ndyeekala pacuuna cakwe ca bwaami pakoombolosha,
Anu ngani weenga waamba ayi,
Shipimo shakubeca amabwe akupimisha anyengelela,
Mwaana uleshibwa mibo yakwe kwiinda mumicito yakwe.
Matwi akunyumfwisha ameenso akubonesha,
Na wasunisha tulo, ulaakuba mukandu.
Muntu pakuula cintu lyoonse ulatongooka ayi mweelo watanta.
Golodi nkooli, amabwe amwi amakwebo eetwa ayi lubi ngaanji,
Na muntu washomesha kulipilila mweensu nkongole, ulyeelete kucatilwa cakufwala capeculu.
Cakulya cicaninwa munshila ya bwiipi cilicite mise abuumbi,
Taanguna kwiipusha kootana kuyeeya cakucita,
Mufuyishi taakoonshi kukalika makani abushishi,
Uyo woonse ushingana baishi abanyina,
Buboni bwampyani bubweswa cakufwambaana,
Utaambi ayi, “Ndakukubooshesha cishole.”
Mwaami Lesa ulipatite shipimo shabubeshi,
Mwaami Lesa ngoobamba nshila ya muntu woonse,
Inga kwaba kulyaanga kufwambaana kushomesha ayi ishi nshakwe Lesa,
Mwaami musongo ulapupulusha akukusha bamucita shibi
Buumi bwa muntu ndilampi lya mwaami Lesa,
Lusuno alushomo nsheshilengesha mwaami kwikala kabotu,
Bulemu bwa basankwa bacikula bwangu ninkusu shabo,
Shuumo shipanga shilonda nsheshikusha kushibiibi,
Moyo wa mwaami uli mumaansa a Mwaami Lesa.
Muntu ulabona nshila shakwe shoonse anga shililuleme,
Kucita shintu shiluleme akoombolosha cakutanyengelela
Bamucita shibi baleendeshekwa amiyeeyo yabo
Miyeeyo ya muntu usebensa cankusu ilamulengesha kuswitilila,
Buboni bwakucanina munshila yakutashomeka bulafwambaana kushimingana,
Lunkutwe lwa bamucita shibi lulabacaisha beene,
Nshila ya muntu ucite mulandu njabucenjeshi
Ncibotu koona pansengwe kwiinda koona muŋanda yomwi amwanakashi shikutobwa.
Mucita shibi ulapetelelabo kucita shibiibi,
Na shikucelebula wapekwa mulandu, baluya balacenjelelaawo.
Lesa ululeme uleshiba shicitika mumaanda a bamucita shibi
Na muntu wacala matwi akwe ayi atanyumfwi kulila kwa mukandu,
Cipo cipekwa mubushishi cilatontosha moyo.
Na koombolosha kululeme kwabaawo, baluleme balasangalala,
Muntu upambuka munshila ya maano akunyumfwisha shintu,
Uyo usuni shakulisangalasha ulaakuba mukandu.
Bamucita shibi balaliletela mapensho
Ncibotu kwikala muluyanga
Mumaanda a basongo muli shakulya shibotu shiinji amafuta aanji,
Uyo ukonkela shiluleme alimwi ucite nkumbu,
Mutanjilili wa bashilumamba musongo ulakonsha kulwana ndabala inene ya beshinkusu
Uyo ulama mulomo amulaka wakwe
Muntu shikulisumpula alimwi ulyuuma mucaamba wiitwa ayi, “Shikucelebula,”
Bukata bwa mutolo bulamucaisha mwiine,
Lakwe ngushi lunkumbwa lwakuba ashimwi ciindi coonse,
Mulambu wa bamucita shibi Lesa tausuniiwo.
Kamboni mubeshi ulaakuloba,
Bamucita shibi baleelesha kubonesha ayi balicite nkusu shakucita shoonse,
Taaku busongo bwa muntu, lushibo nabi miyeeyo yakwe
Muntu ulakonsha kubamba liaki ayi liye kunkondo,
Ncibotu kuba ampuuwo ibotu kwiinda kuba abubile buunji.
Muntu mubile taapuseneewo amukandu
Muntu ucenjete ulabona mapensho ali kunembo akwaayuba,
Kulibombya akuloonda Mwaami Lesa,
Munshila sha bamucita shibi mulipilingenebo myuumfwa atoose.
Iisha mwaana nshila njaaelete kweendelamo,
Mukandu ngumusha wa mubile
Uyo ushanga bubi ulatebula mapensho,
Muntu shikwaaba ulaakupekwa coolwe
Tandaanya shikucelebula, lyalo kupikishanya kulaswa.
Uyo usuni moyo usalalite akwaamba shankumbu,
Mwaami Lesa ulalama bantu bacite lushibo,
Mutolo ulakalabo muŋanda akwaamba ayi, “Ntoolumwa nkalamu pansengwe!”
Mulomo wa mwanakashi mufuule ncilindi cilaamfu.
Buluya bulekala mumoyo wa mwanike,
Uyo ulyatilila bakandu ayi abililewo,
Teya kutwi akunyumfwa tushimpi twa basongo.
ceebo shilakondelesha na washibika mumoyo
Ndisuni kwaamba ayi ucinke manungo muMwaami Lesa,
Ndakulembela tushimpi tuli makumi otatwe
Twalo tulaakukwiisha maswi alushinisho alimwi ashomeka
Utanoolyatilila mukandu ceebo ulicite nkusu shakumulyatilila,
Mwaami Lesa ulaakwiimikanina makani akwe
Utapangi cibusa amuntu ucite kamoyo kaniini.
mukwiinga inga weeyako nshila shakwe
Utabi muntu ushomesha kulipilila umwi muntu nkongole.
ceebo na ukaalilwe kulipila,
Utaseenyi libwe likulukulu lya panyinsa
Sa kuli muntu ngoobwene ucishi kabotu mulimo wakwe?
Na wekala ayi ulye pantu pomwi amuleli,
Ono na ulisusukite,
Utakumbwi shakulya shakwe
Utalipenshi kuyanda kubila,
Bubile nabi wabucana mbwa ciindi ciniibo.
Utaliti pantu pomwi amuntu mwiinyu
ceebo ngumuntu uyo ubikabo maano kumweelo wa shakulya isho.
Ulaakuluka toonse uto ntowalya natuceyi,
Utanoobandika amuluya
Utaseenyi libwe likulukulu lya panyinsa
ceebo Mwaami Lesa ngooshikubafuna ucite nkusu.
Ubike moyo wako kumilasho
Utakaki kufunda mwanaako.
Kumuuma amusako,
Omwanaangu na uli musongo mumoyo,
Ncakwiila moyo wangu ulaakukondwa
Utalekeli moyo wako kukumbwa shicita bamucita shibi,
Na wacita boobo ulaakulangila shintu shimwi kunembo.
Kutika omwanaangu ube musongo.
Utapaankani abeshikunwa bunene waini
Ceebo bacakolwa abalyabi balaba bakandu
Kokutika baiso abo bakakushala
Lushinisho, busongo, kulilemeka amaano akunyumfwisha shintu
Baishi muntu ululeme balasangalala abuumbi pali nguwe.
Lengesha baiso abanyoko kukondwa pali ndiwe
Kutikisha nsheeŋamba omwanaangu
Mwanakashi mufuule uli anga ncilindi cilaamfu.
Ulekalabo kaalindilila bweenka mbuli mwiipi,
Ngani uli mumapensho lyoonse, ngani ucite buumba, ngani upikishana abantu, ngani ucite matongooshi,
Ngulya muntu ukalilila pamibala yakunwa waini.
Utanookusha moyo kubona waini nabi usalale buyani kabotu,
Sombi pesule ulalumabo anga ninsoka,
Meenso ako alaakunoobona shintu sheensu,
Ulaakunoonyumfwabo anga ngumuntu ulete pamaaba apalweenge,
Ulaakulyaamboosha ayi, “Sa bakanguma? Ono taapu mpobakancisa.
Utanookumbwa shicita bamucita shibi
ceebo myoyo yabo balo ilayeeyabo kucita shalunkutwe.
Ŋanda ilayakwa ceebo ca busongo.
Ucite lushibo ulasusha shipinda sha njiyo
Musongo ulicite nkusu shiinji,
Kutalika nkondo nkutaanguna walibambila,
Ncintu ciyumu kumuluya kuba abusongo
Uyo upanga miyeeyo yakucita bubi,
Miyeeyo ipanga muluya nkucita shibiibi,
Na watentuka muciindi ca mapensho
Funa baabo batootolwa mukucaikwa,
Na waamba ayi, “Taaku ncendakalinga kubwene,”
Omwanaangu kolya buuci ceebo mbubotu.
Ono shiba alimwi ayi busongo bulicite mise anga mbuuci kubuumi bwako.
Utanooyubilila ŋanda ya muntu ululeme anga ngumucita shibi.
Muntu ululeme nabi awe mankanda osanwe aobilo, ulabuka alimwi.
Utasangalali na wabona mulwani wako wawa,
Mwaami Lesa na wakubona, inga wacimwa
Utalisukami ceebo ca bamucita shibi
Ceebo lakwe taakuuwo ncaalangila munshiku shili kunembo
Omwanaangu, kolemeka Mwaami Lesa alimwi amwaami ukulela.
ceebo bantu abo bobilo mbweshi bakabanyonyoole kabateengashite.
Utu ntushimpi atumwi twa basongo,
Uyo woonse weenga waambila ucite mulandu ayi, “Toocite mulandu.”
Sombi abo bapa mulandu muntu ucite mulandu,
Kukumbula kwakushomeka,
Ulyeelete kutaanguna kumana milimo yako imwi yoonse,
Utapi bukamboni bwakubeca pamubyo.
Utaambi ayi, “Anebo ntoomucita bweenka mbwaakancita.
Ndakeenda kumuunda wa mutolo,
Ndakacana ayi myuumfwa ilimenetebo muunda woonse.
Ono ndindakabona boobo ndakakutumana akuyeeya,
Mutolo ulaamba ayi, “Taanguna ngoneeko paniini, ee, amuleke nshinshileeko paniini.
Sombi bukandu bulamupolela muciindi ceenka ico mbuli mwiipi,
Utu ntushimpi tumwi twakwe Solomoni twakalembulula basebenshi bakwe Esekiya mwaami wa cishi ca Juda.
Mbulemu bwakwe Lesa kushisa makani,
Bweenka kuya kwiculu mbokubete kulaamfu, ee, bweenka bulongolete inshi,
Silifa ulyeelete kukushikwa matombe,
Amukushe bacinenenene bacita shibiibi kunembo lya mwaami,
Utalisumpuli pameenso a mwaami,
Ncibotu mwiine kukulwiita ayi, “Inda use ukalile kokuno,”
utafwambaani kushitola kunkuta
Na wapusana ashikamukobonyoko,
Ceebo bantu boonse inga beshiba ayi tookaliki makani mucaamba cako,
Liswi lyeelete paciindi ceelete
Kukalalila kwa musongo kumuntu usuni kunyumfwa,
Shinkombe ushomeka ulibo anga
Muntu ushomesha kupa shipo isho nsheshi akabule kupa
Kwiinda mukubula ncimwa mweendeleshi ulakonsha kutekeneshekwa.
Na wacana buuci ulyeeletebo kulya mboweelete
Utanootampilabo kuya mukufwakasha kuŋanda ya mubyo,
Muntu upa bukamboni bwakubeca kumubye
Kucinka manungo mumuntu utashomeki ciindi ca mapensho
Kwiimbila muntu uli mubuumba,
Na mulwani wako wanyumfwa nsala, mutebete,
Mukwiinga mukucita boobo ulaakumulengesha kunyumfwa nsoni pabubi bwakwe.
Bweenka muuwo wakumatwa mbooleta mfula,
Ncibotu koona pansengwe
Makani abotu aswita kucishi cakulaale,
Muntu ululeme unyumfwila mucita shibi,
Tacishi cibotu kulya bunene buuci
Muntu ulya utakoonshi kulicata,
Bweenka caandwa mbocisaya mainsa, nabi mfula ciindi cakutebula,
Mashingo taakoonshi kukucisa na taakweelete.
Bweenka maaki ambongolo mbosheelete kucailwa
Utakumbuli muluya kweelana abuluya bwakwe
Kumbula muluya kweelana abuluya bwakwe
Kutuma muluya makani
Bweenka myeendo ya mulema mboitacite ncito,
Kulemeka muluya kulibo anga
Bweenka cakolwa mbwaatakataka kulibangula myuumfwa mulyaansa lyakwe,
Unjisha ncito muluya nabi shikwiinda,
Bweenka kabwa mbwaaboolela mukulya shakulya nshaaluka,
Muntu ulibeca kuba musongo kaateshi musongo ngumuluya
Mutolo ncaataswiti muŋanda ulaamba ayi, “Muli nkalamu mumukwakwa.
Bweenka cisasa mboceenshekwa cakutaswa nkocicata
Bamwi bantu mbatolo cakufwa,
Mutolo ulayeeya ayi lakwe ulicite maano
Shikwiindabo uyo unjila mumakani ngaacanabo,
Bweenka mushilu mbwaawaala
mbweeke ubo muntu wiinda kumaano mubye
Na kwabula nkuni, mulilo ulashimika.
Bweenka makalangasha mbwaamota, nabi nkuni kuciiko mboshinyaka,
Maswi akufuya alibo anga ncakulya cibotu
Bweenka nongo yakaboteshekwa asilifa uteshi wa makwebo,
Muntu waamba nshaataciti ulashisa lupato lwakwe mukwaamba makani abotu,
Nakubi kwaamba ayi mubandi wakwe ngubotu sombi mutamunyumfwili
Muntu uyo inga washisa lupato lwakwe kwiinda mububeshi,
Na muntu ukaba cilindi, ulaakuwitaamo mwiine.
Muntu ubeca ulapata baabo mbwaabekesha.
Mutalilumbaishi palwa ciilo,
Akukulumbaishe umwi muntu kuteshi omwiine,
Libwe ndilemu a museese ngumukuli unene,
Bukali mbubiibi, kukalala ca lushinga kulanyonyoola,
Ncibotu kukalalila muntu patuba
Mubyo nabi wakucisa taaku mbocibetewo,
Muntu na ulikutite ulakaka abuuci boonse,
Muntu wasoweka kuswa kuŋanda yakwe,
Mafuta anunkila kabotu abweema bukondelesha shilasangalasha moyo wa muntu,
Utasuuli mubyo amubyaabo baiso
Omwanaangu ba musongo akusangalasha moyo wangu,
Muntu ucenjete ulabona mapensho ali kunembo akwaayuba,
Na muntu washomesha kulipilila mweensu nkongole, ulyeelete kucatilwa cakufwala capeculu.
Na waansha mubyo aliswi lya koolobesha macuunsacuunsa,
Mwanakashi ubweka bunene
Kumukasha kubweka nciyumubo anga nkushinkilila muuwo
Bweenka ceela mbocinonwa kuceelanyina
Uyo ubambila kabotu cisamu ca nkuyu ulaakulya shisepo sha ncico.
Bweenka ciwa mbociboneka mumaanshi,
Lufu akunyonyoola tashikutiiwo,
Silifa uleeleshelwa munongo inene pamulilo, mumunyumbi muleeleshelwa golodi,
Muluya nabi mumutwe muncili,
Ulyeelete kwishiba kabotu shifubwa shako mboshibete,
Ceebo buboni teshi bwaciindi coonse,
Na mwacesa bwiisu bwakusanina shifubwa, mweemfu ulasonsa.
Lyalo bana ba mbelele balaakumupa booya bwa shakufwala
Mpongo shilaakumupa mukupa uunji
Bamucita shibi balacicabo nabi taakuuwo abatoobatandaanya,
Na cishi kacicite baashu cilaba abaleli baanji,
Muleli ulyatilila bakandu
Abo batakonkeli milawo, bali kulubasu lwa bamucita shibi.
Bamucita shibi tabanyumfwishi koombolosha kululeme,
Muntu mukandu ushomeka ngumubotu
Mwaana ukonkela milawo ulicite maano akunyumfwisha shintu,
Uyo ubilila mukukomenya mweelo wa cinyona mucila pankongole nshaapa,
Na muntu kaasuula milawo
Uyo woonse utanjilila kuya munshila ya bubi,
Mubile ulalibona kucenjela mwiine,
Na baluleme bakoma kulaba kusekelela kunene,
Uyo ushisa shibiibi shakwe tabiiwo acoolwe,
Ulicite coolwe muntu ulemeka Mwaami Lesa lyoonse,
Bweenka bubuluma nkalamu nabi bukalala suntwe munene,
Muleli utacite maano ulalela bantu calunkutwe,
Muntu uyo upenshekwa aceebo cakutila bulowa bwa umwi
Uyo weendabo kwakubula kampenda ulaakupulushikwa,
Mulimi ulima cankusu ulatebula shiinji,
Muntu ushomeka ulaakupekwa coolwe cinene abuumbi,
Ncibiibi kuba akasalulushi,
Muntu mwiinyu ulisunibo kubila cakufwambaana,
Uyo ukalalila mubye ulaakusunwa kumeelelesho,
Uyo upamba baishi abanyina akwaamba ayi “Taaku mbocibete,”
Muntu mulyabi ngushikubalamuna nkondo,
Uyo ucinkite manungo muli nguwe mwiine, ngumuluya,
Uyo upako bakandu taaku nceshi akapenge,
Na bamucita shibi babwesa bweendeleshi, bantu balaya mukuyuba,
Muntu utolelela kuba shincimpamya pesule lyakululikwa mankanda aanji aanji,
Na baluleme balela bantu boonse balasangalala,
Mwaana musongo ulasangalasha baishi,
Kwiinda mukoombolosha kululeme, mwaami ulalengesha cishi cakwe kushimpa,
Uyo utondesha mubye lusuno lwakubeca
Mucita shibi ulacatwa mushibiibi shakwe mwiine,
Ululeme ulishi bweelete kucitilwa bakandu,
Beshikucelebula balabusha shimfulunganya mundabala,
Na musongo watolana kunkuta amuluya,
Bacayi balipatite muntu ushomeka,
Muluya ulatondesha bukali bwakwe boonse,
Na muleli wanyumfwila makani abubeshi,
Mukandu ashikumulyatilila balicite cintu comwi mpobeelanina.
Na mwaami kaaombolosha bweelete milandu ya bakandu,
Musako wakululikishako mwaana, ulamupa busongo,
Na bamucita shibi bafula, ashalo shibiibi shilafula,
Lulika mwanaako musankwa ndyeshi akacileke kukupensha,
Kutaaku maswi abulaluki bantu balacileka kulilemeka,
Musebenshi taakoonshi kunyumfwa kumwaambilabo, sobwe.
Muntu wiingana kwaamba ngumuluya
Na muntu wayolosha musebenshi wakwe kuswa kumatalikilo,
Muntu mukali ulalengesha kwaambana,
Kulisumpula kulalengesha muntu kuwa,
Muntu ucafwa mwiipi ulalicaisha kashanga.
Kuloonda muntu kuli anga nkoose,
Baanji balisuni ayi muleli abanyumfwile nkumbu,
Baluleme balipatite bantu batashomeki,
Ngaaya maswi akwe Aguli mwanaakwe Jake wa kuMasa.
“Ncakwiila ndi muluya weeleleshako kubaluya boonse.
Nshikwe kwiiyawo busongo,
Ngani wakayaawo kale kwiculu alimwi waseluka?
“Maswi a Mwaami Lesa oonse ngalushinisho.
Utanungiiko kumaswi ngweenga waamba.
“NoBaami baLesa, kuli shintu shobilo nsheentoosenga kuli ndimwe.
Amutalamushe kubeca kuswa kuli ndime.
Ceebo na ndaba ashiinji inga ndamuluba
“Utabekeshi musebenshi kumwaami wakwe
“Kuli bantu bashingana bamaishiwabo
“Kuli bantu balibona ayi balisalalite,
“Kuli bantu balisumpula,
Kuli bantu bacite meeno ali anga njimipeeni,
“Munshuundu ulicite baana banakashi bobilo.
Shintu isho ncuumbwe, ŋumba,
“Muntu ucelebula baishi akunyansha banyina,
“Kuli shintu shotatwe shinkankamika abuumbi,
Shintu isho nkuuluka kwa nkwashi mwiculu,
“Mwanakashi mufuule ulacita bobulya.
“Kuli shintu shotatwe cishi ca panshi ncecitutuma
Shintu isho ngumusebenshi kuba mwaami,
mwanakashi weebwa sombi musankwa kaatamusuniiwo
“Kuli shilengwa shone mucishi shiniini
Tulongolo ntulengwa tutacite nkusu,
Bacibila ntunyama tucite nkusu shiniini,
Cisoshi tacicite mwaami,
Naantombeleka ulakonsha kucatikwabo alyaansa,
“Kuli shintu shotatwe shikondelesha kweenda,
Shintu isho ninkalamu icite nkusu kwiinda banyama boonse
Kombwe weenda cakulinyumfwa, peepe
“Na walinga waba muluya akutalika kulisumpula,
Ono bweenka kusuwa mukupa mbokulengesha bwaanda kwisa peculu,
Aya ngamaswi a mwaami Lemwelo ayo banyina ngobakamwiisha.
Bakamwaambila ayi, “Omwanaangu, mwaana wakushala nemwiine,
Utanyonyooli nkusu shako shoonse kubanakashi
“Lemwelo, kunwa shilengesha kukolwa teshi cintu cibotu kubamaami.
Ceebo na banwa inga baluba milawo mboyaamba
Bwalwa bupe baabo batooya kulufu,
Ubape banwe kwaamba ayi balube bukandu bwabo,
“Koimikanina baabo batakoonshi kuliimikanina.
Kobaambililaako akoombolosha cakutanyengelela.
Nciyumu kucana mwanakashi ucite mibo ibotu.
Ibaye ulamushoma amoyo wakwe woonse,
Ulamucitila shibotu kuteshi shakumucisa
Ulasaloola booya abusalu buteshimite
Ulaleta shakulya kuswa kumisena ya kulaale
Ulabuka macuunsacuunsa,
Ulayeeya muunda mboobete akuula,
Ngumwanakashi usebensa cankusu
Ulabona kwaamba ayi makwebo akwe atooleta mpindu.
Busalu ulalipangila mwiine
Ulafungulula lyaansa kubakandu,
Na kwaba caandwa lakwe taalisukamiiwo pabamuŋanda yakwe
Ulatunga manduumba a pabulo bwakwe
Ibaye ulishibikitwe abuumbi kumwinjililo wa ndabala
Ulatunga shakufwala sha nsalu iteshimite akushuulisha.
Ngumwanakashi muyumu alimwi ulemekwa.
Lakwe ngumuntu waamba cabusongo
Ngoobona bwikaalo bwa bamuŋanda yakwe
Bana bakwe balamulumbaisha,
“Ee, mbaanji banakashi bacita shintu shibotu,
Kacawa kalacenjeeka akwalo kuboneka kabotu kulamana
Aapekwe cilambu ceelete pamilimo yakwe.
