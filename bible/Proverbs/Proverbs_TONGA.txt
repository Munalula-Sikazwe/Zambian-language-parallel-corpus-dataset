Ntootu tusimpi twa Solomoni mwanaa Devedi, mwami wa Isilayeli. 
Ntwakuti bantu bazibe busongo alulayo, kuti bamvwisye majwi aaluzibo. 
Kuti batambule lulayo lwakucita zintu mubusongo, mubuluzi bweelede. 
Kuti bantu babe aamaanu. Kuti bakubusi bajane luzibo akumvwisya. 
Kuti muntu musongo awalo aswiilile ayungizizye lwiiyo, asimaanu ajane lulayo. 
Kuti bantu bamvwisye tusimpi azikozyanyo, bamvwisye twaambyo atulabi twabasongo.
Kulemeka Mwami Leza ngamatalikilo aaluzibo, pele bafuba-fuba balasampaula lulayo.
Mwanaangu, koswiilila zikulaya uso, utaubausyi zikulaya banyoko. 
Kwiisya kwazyo kuyookuletela bukkale bubotu mbuli musini akawenge kazyo mbozibotya uuzisamide.
Mwanaangu, naa basizibi bakoongelezya utabazuminini. 
Naa baamba kuti, “Boola tuyubilile bantu tubacise. Boola tulindilile bantu banyina mulandu, 
Tubamene buumbulu, tubavumbe mbuli cuumbwe, mbubonya mbuli bazikkwa. 
Twamana tujane zintu zyoonse ziyandika. Tuzuzye maanda eesu azisaalwa, 
Twauma cisolo anduwe twaabane ncotuyoobba.”
Mwanaangu, utainki ambabo, utakasoli kweenda munzila zyabo pe. 
Nkaambo bazuzila zibi, balafwambaana kutila bulowa. 
Tacigwasyi kuteya kakole bayuni kababwene. 
Bantu aaba balindilila bulowa bwabo beni, balaliyubilila beni. 
Mbwaabede mamanino aabantu boonse bayandaula buvubi munzila mbi eeyi. Bulajaya mbabonya aabo babujana.
Busongo bulaliitila mumigwagwa, bulapozomoka muzisambalilo, 
bulaliitila atala aabwaanda bwa munzi, mumilyango yamunzi lulaamba kuti,
“Nywebo nobafuba-fuba, ino muyooleka lili kuyandisya nzila zyanu zyabufuba-fuba? Anywe nomusampaula muyooleka lili kubotelwa mukusampaula? Nywebo nobafuba-fuba muyooleka lili kusulaika luzibo? 
Nimwaliswiilile kutapata kwangu nindamwaambila zili mumoyo wangu akumwaambila mizeezo yangu. 
Mukuti ndamwiita pele nywebo mwakaka kumvwa, ndatandabika janza lyangu, taakwe naba omwe waswiilila. 
Mukuti mwaubausya kulaya kwangu tamubikki myoyo mukucenjezya kwangu 
ambebo njoomuseka mwaakunjila mumapenzi, mwaakuyoowa njoomusampaula. 
Buyoofu buyoomusikila mbuli guwo, mapenzi ayoomukukula mbuli kambizi, mause amakatazyo ayoomusikila. 
Lino bayoondiita, pele nsikooyoovuwa, bayoondiyandaula pele tabakooyoondijana. 
Mukuti bakasulaika luzibo tiibakasala kulemeka Mwami Leza, 
bakakaka kuswiilila lulayo lwangu bakasampaula kucenjezya kwangu, 
nkaako bayoolya micelo yamilimo yabo bayookkuta micelo yamakanze aabo. 
Nkaambo bafuba-fuba balajaigwa munzila zyabo, kuliiba kwabafuba-fuba kulabanyonyoona. 
Pele ooyo uundiswiilila uyookkala kabotu, uyoolikkalila, kakunyina ncayoowa kuti ciyoomucisa.”
Mwanaangu, naa waswiilila majwi aangu, ulabamba malailile aangu mumoyo wako. 
Uteye kutwi kwako kubusongo alimwi ubikke moyo wako kukumvwisya zintu. 
Woongolwede maanu, ulilile kumvwisya zintu, 
uziyandaule mbuli nsiliva, uzilangaule mbuli lubono lusisidwe, 
ndendilyo noyoomvwisya ncocaamba kulemeka Mwami Leza. Uyoojana kuti kuziba Leza ncibotu buti. 
Mwami Leza nguupa busongo, mulinguwe momuzwa luzibo akumvwisya. 
Ulayobweda baluleme busongo bwini-bwini, nentobo yabaabo batapilingene. 
Nkaambo ulabamba micito yabaluleme akukwabilila nzila yabasalali bakwe.
Eelyo yebo ulaziba ziluleme zyoonse zyeelede munzila mbotu iili yoonse. 
Nkaambo busongo bulanjila mumoyo wako, luzibo lulakutangazya. 
Maanu alakukwabilila, kumvwisya zintu kulakusinkilizya. 
Busongo bulakubula kuzwa kunzila zyabantu babi, bantu baamba zitaluleme. 
Aabo basiya nzila ziluleme kuti beendele muli zyamudima, 
aabo babotelwa mukucita zibi, batangala mukupilingana kwazintu, 
bantu bali aanzila zipilingene, bantu banyongene munzila zyabo.
Alimwi busongo buyookuvuna kuzwa kumukaintu simamambe, kuzwa kumukaintu uutaluleme waamba majwi aaongelezya, 
ooyo wakasiya mulumi wakwe wabukubusi bwakwe, wakavoolozya cizuminano eeco ncaakapanga kumbele lya Leza wakwe. 
Ŋanda yakwe itola kulufu, nzila zyakwe zitola kucikkalilo cabafu. 
Taakwe naba omwe uuya kulinguwe uuboola, nikuba kupilukila kunzila zyabuumi pe. 
Yebo ulakonzya kweenda munzila zyabantu bali kabotu, akutobela nzila zyabantu baluleme. 
Baluleme bayookkala munyika, batakwe kampenda bayoosyaala mulinjiyo, 
pele basizibi bayoonyonyoonwa munyika, batasyomeki bayoogwisigwa.
Mwanaangu, utalubi kwiisya kwangu, bambisya malailile aangu mumoyo wako. 
Wacita oobo uyooongola alimwi uyoozwidilila. 
Luyando akusyomeka zibe mbuli kalungu kaansingo, zikkalilile mumoyo. 
Nkaako Leza abantu bayoobotelwa mulinduwe, eelyo uyooba aazina bbotu.
Syoma Mwami Leza amoyo wako woonse utaccilili maanu aako omwini, 
koyeeya Mwami Leza mumilimo yako yoonse eelyo uyookululamikila nzila zyako. 
Utalipi kasongo-songo lwako omwini lemeka Mwami Leza, uleke zibi. 
Wacita boobo unoopona kabotu, mubili wako unoolimvwide. 
Lemeka Mwami Leza abuvubi bwako, amicelo mitaanzi kubizwa yanzyolima, 
nkabela matala aako ayoozula mwa, matalo aako ayoofwasuka waini fwasuu!
Mwanaangu, utasampauli Mwami Leza nakulaya, utanookaki kulailila kwakwe. 
Nkaambo Mwami Leza uloolola aabo mbayanda, mbubonya mbuli bucita wisi kumwana ngwayandisya. 
Ulilelekedwe muntu ooyo uujana busongo, ooyo uukonzya kumvwisya zintu. 
Nkaambo busongo bulaleta mpindu kwiinda nsiliva, bulaboozezya kwiinda ngolida. 
Mbubotu kwiinda tubwe tudula, akati kazintu zyoonse nzyoyandisya, taakwe ceelene ambubo.
Busongo buloongozya, bulavuzya akuletela bulemu. 
Nzila zyabo ninzila zibotezya, moonse mobwiinda nenzila yaluumuno. 
Busongo musamu wabuumi kuli boonse aabo babubamba. Balilelekedwe boonse aabo babukakatila. 
Mwami Leza kwiindila mubusongo bwakwe wakabikka ntalisyo zyanyika, kwiindila mumaanu aakwe wakabikka majulu, 
kwiindila muluzibo lwakwe maanzi malamfu akaandaana, makumbi alalosya mume.
Mwanaangu, zibisya zintu eezi uzimvwisye, weelede kuzilangisisya, 
ziyoba mbobuumi bwako, ziyoosakatizya nsingo yako. 
Wacita boobo uyooenda munzila yako kotayoowi cintu nociba buti, nkabela taakwe notikawe. 
Waakulala tokayoowi pe, nkaako uyoolyoonena. 
Utakayoowi mapenzi ayookusikila cakufwambaana, naaba mapenzi aasikila basizibi, 
kayi yebo usyoma mu Mwami Leza, uyookwabilila kuulu kwako kuti kutacegwi.
Utaleki kucita bubotu kuli baabo beelede kucitilwa boobo, koli yebo ulakonzya kubacitila oobo. 
Toelede kwaambila mweenzinyoko kuti, “Koya ukaboole juunza alimwi, ndizookupa,” kakuli cintu eeco ncayanda ulicijisi. 
Utaciti cibi kumweenzinyoko, ooyo ngomubambene limwi uusyomeka. 
Utatamikizyi muntu uunyina kaambo, uutana kukubisizya. 
Utanyonokeli muntu silunya nikuba kutobela nzila zyakwe, 
nkaambo Mwami Leza ulasesemwa muntu uupilingene, pele baluleme ulabayanda. 
Mwami Leza ulasinganya mukwasyi wabasizibi, pele ulaleleka mukwasyi wabaluleme. 
Basikami-kami balisumpula ulabasampaula, pele babombe ulababeda aaluse. 
Basongo balakona bulemu, pele bafuba-fuba ulabausya nsoni.
Nobana bangu, amuswiilile kulaya kwauso, muteye matwi kuti kamumvwisya zintu. 
Mebo ndamupa malailile mabotu, nkaako mutasiyi kwiisya kwangu. 
Nkecili mwana muŋanda mwataata, nkecili musyoonto kandicili endikke buyo, 
taata wakandiiisya wakati, “Moyo wako ubambe majwi oonse ngendikwaambila, ubambe malailile aangu kuti upone. 
Koba musongo, koba simaanu, utalubi majwi aangu nikuba kwaasiya. 
Utasowi busongo, buyookukwabilila, ubuyandisye, buyookubamba. 
Busongo ncintu cipati, nkaako bujane, bujane nkaambo buyookupa kumvwisya zintu. 
Ubulemeke, buyookusumpula, ubukakatile buyookuletela bulemu. 
Buyookubikka musini mubotu amutwe wako. Buyookupa musini wabulemu.”
Mwanaangu, swiilila utambule ncendikwaambila, ndendilyo noyooongola. 
Ndakutondezya nzila yabusongo, akukweenzya munzila ziluzi. 
Waakweenda tokooyoolebwa pe, waakuzuza tokooyoolifumpula. 
Kokakatila kumalailile, utaaleki waabambe kabotu, nkaambo mbobuumi bwako. 
Utalyati munzila zyabasizibi, nikuba kweenda munzila zyabantu babi. 
Kozileya, uteendi mulinzizyo, zileke ugame nkoya buyo. 
Balo tabooni ccita basaanguna kucita cibi, balaba azilabila mane kusikila bawisye umwi. 
Balalya cinkwa ncobajana mububi, balanywa waini ngobanyanga bantu.
Pele nzila yabaluleme ili mbuli mumuni wakubucedo, uungwengwemuka mane kusikila zuba libale. 
Nzila yabasizibi ili mbuli mudima mulemu, tabazi cibafumpula pe.
Mwanaangu, koswiilila ncendikwaambila, komvwisisisya majwi aangu. 
Atazwi mulinduwe, majwi aaya mulinduwe, abambe mumoyo wako. 
Nkaambo mbuumi kumuntu waajana, alaponya mubili wamuntu woonse. 
Kwiinda zyoonse eezi, bamba moyo wako nkaambo nkekasensa kabuumi. 
Utaambi majwi aataluleme naaba asyoonto, utakanani majwi mabi. 
Meso aako kaalangide buyo kumbele, utanoocebauki. 
Kotelaika kweenda kwamaulu aako koenda munzila zili kabotu. 
Utanooleyauki, lesya maulu aako kububi.
Mwanaangu, teya matwi aako kubusongo bwangu, koswiilila kulaya kwamajwi aangu, 
kuti umvwisye zintu kuti milomo yako kiiamba zyaluzibo. 
Milomo yamukaintu muvuule ili mbuli tuci, alimwi kukanana kwakwe kulabombeka kwiinda mafuta. 
Pele kumamanino ulalula mbuli mululwe, ulabosya mbuli panga likwengedwe koonse-koonse. 
Maulu aakwe atola kulufu, ntaamo zyakwe zitola kucuumbwe. 
Taakwe ambwalimvwa anzila yabuumi, kweenda kwakwe nkwakubbabbalika, pele walo tazi.
Lino nobana bangu, amundiswiilile, mutaleyi kulizeezi nzendimwaambila. 
Amumutantamuke mukaintu uuli boobu, mutasweni aafwiifwi aŋanda yakwe, 
inga mwaba nomuubuka, inga mwaba nomufwida mumaanza aabasilunya. 
Kwamana bazwamasi mbabayoolya mbono zyanu, milimo yanu iyoovubya bamwi. 
Kumamanino aabuumi bwanu muyootongela, mwaakutyoka misana, nguzu zyamumanina. 
Muyooti, “Maawe! ndakakaka kwaambilwa, moyo wangu wakasampaula lulayo.” 
Tiindakaswiilila bamayi bangu, nikuba kuswiilila basikundilaya. 
Ono ndiyanda kunyonyooka, akati kambungano yoonse.
Nywa maanzi aazwa mucitelekezyo cako, maanzi aakunka kuzwa mumukalo wako. 
Sena ncibotu kuti maanzi aako amwaike mumigwagwa, abe tulonga mumabbuwa? 
Aabe aako olikke, atabi aabasinyenda. 
Kasensa kako kalelekwe, kotangala amukaintu wabukubusi bwako. 
Abe mbuli mbaambi iiyandika yeebeka, luyando lwakwe lukutolele moyo, weelede kulamwa anguwe lyoonse. 
Mwanaangu, sena ncibotu kuti muvuule akutolele moyo? Ino nkaambo nzi ncoelede kukumbatana amukamuntu? 
Mwami Leza ulabona nzila zyamuntu, ulalanga-langa munzila zyakwe zyoonse. 
Milandu yasizibi ilamuca, ulajatwa atukole twazibi zyakwe mwini. 
Ulafwa akaambo kakukaka kulaigwa ulasweeka akaambo kabufuba-fuba bwakwe butaambiki.
Mwanaangu, kuti wakonkezya kuti uyoobbadelela umwi akusyomezya kucitila mweenzinyoko oobo, 
sena wajatwa akaambo kamajwi aako, akwaangwa akaambo kanzyookasyomezya? 
Mboobu mboelede kucita mwanaangu, kuti ulivune. Nkaambo kakuti wawida mumaanza aamweenzinyoko, Koya ukalibombye, ukalikombelezye kumweenzinyoko. 
Toelede koona nikuba kuguna, 
kolivuna mbuli mbaambi kuzwa kumuvwimi, mbuli muyuni kuzwa kuli sikuteya.
Koiya kutuuka yebo omutolo, langisisya mpotuponena wiiye. 
Tatujisi silutwe, mweendelezi naba muleli, 
nikuba boobo tulabamba zyakulya mainza, akuyobola zyakulya ciindi cakutebula. 
Ulaleka lili koona yebo omutolo? Ulasinsimuka lili muŋonzi zyako? 
Nkecoonoona, ndicili atuŋonzi, nkendicili kumbete, ndyookezye! 
Ma! bucete bulakusikila mbuli mubbi, kubula kulakujana mbuli silumamba!
Muntu uutalijaili kaputa, uutakwe nkwaya, uleendeenda akwaamba zitabujuli. 
Ulafunyina, ulalyata kuzituta, ulatondeka aminwe, 
moyo wakwe uzwide miyeeyo mibi yakuunina. Lyoonse ngwamazwanga. 
Nkaako mapenzi alamusikila cakufwambaana, ulanyonyoonwa cakuti kuyoobula uumusilika.
Kuli zintu zili cisambomwe Mwami Leza nzyaasulaika, kapati zili ciloba zimusesemya, 
balanga cakulisumpula, babeja, batila bulowa bwabatakwe mulandu, 
bakanza zintu zibi, bazuzaanina kububi, 
bakamboni baamba zyakubeja, amuntu uuleta mazwanga akati kabeenzinyina.
Mwanaangu, jatisya malailile aauso alimwi utaleki kwiisya kwabanyoko. 
Kokubikka kumoyo wako lyoonse-alyoonse, ukusame munsingo yako. 
Waakweenda, kuyookusolweda, waakoona kuyookulindilila, waakubuka, kuyookanana anduwe. 
Nkaambo malailile aaya ndilambe, kwiisya ooku mumuni, kutapatila kwakulaya nenzila yabuumi. 
Kulakuvuna kuzwa kumukaintu sizibi, kuzwa kumukaintu uujisi mulaka woongelezya. 
Utanyomeneni bweebesi bwakwe, meso aakwe atakutoleli moyo. 
Nkaambo muvuule ulakonzya kuulwa cinkwa. Mukaintu walupwa uvwima buumi bwako.
Sena muntu ulakonzya kufukata mulilo kwamana zisani zyakwe tazipyi? 
Sena muntu ulakonzya kweenda amakala aamulilo kwamana zituta zyakwe tazipyi? 
Mbwabede muntu uuya kuli mukamweenzinyina kufumbwa uumuguna ulapegwa mulandu. 
Bantu tabasampauli mubbi kuti naa wabbida kuti ufwide nzala. 
Nikuba boobo kuti naa wajatwa, ulabbadela ziindi zili ciloba. Ulabbadela lubono loonse luli muŋanda yakwe. 
Mwaalumi uulalika tajisi maanu, kufumbwa uucita boobo ulalinyonyoona mwini. 
Ulajana macise akufwa nsoni, nkabela masampu aakwe taakamani. 
Kayi bufwi mbobukalazya mwaalumi, teengeleli ciindi napilusya bubi. 
Tazumini kulungilwa pe, uyookaka nkazika camba nozivula buti.
Mwanaangu, bamba majwi aangu, uyobole malailile aangu mumoyo wako. 
Bamba malailile aangu, ndendilyo noyoopona. Ubambisye njiisyo zyangu mbuli mbobamba mboni yaliso lyako. 
Kozyaanga aminwe yako, kozilemba mumoyo wako. 
Koambila busongo kuti, “Uli mucizi wangu,” koita kumvwisya zintu kuti musazinyoko. 
Niziyookuvuna kuzwa kumukaintu mwaamu, kuzwa kumukaintu waamba majwi aaongelezya.
Kandiimvwi ampulungwido yaŋanda yangu, ndakasondela, 
akati kabantu bafuba-fuba, akati kabalombe, ndakabona mukubusi umwi watakajisi maanu. 
Wakali kweenda mumugwagwa mpuulaacooko kumbali aaŋanda yamukaintu, wakagama ooko kwakali ŋanda yakwe, 
ciindi nolisalazya, kumabbililo, kulubundu-bundu. 
Mpawo mukaintu ooyo wakaza bazooswaangana, kasamide akulangika mbuli muvuule kalibambilide kumoongelezya. 
Mukaintu ooyu ulaambaulisya akutalisenda, mumpelenge takkali aŋanda, ngulumana milyango. 
Ulajana ngooyu mumugwagwa, ngooyu muzisambalilo, nkwiide kwiima-ima muzyooko. 
Wakamujata, wamumyonta, wamulangisya kumeso wati, 
“Nindajisi zipaizyo zyalumvwano kuŋanda, sunu nindazuzikizya zikonke zyangu. 
Aboobo ndaboola kuzookucingauzya, ndalikukuyandaula, ono ndakujana. 
Bulo bwangu ndabuvumba kale amasani aandeketela amyeengo-myeengo aazwaku Ijipiti. 
Ndabuumpilizya kale atununkilizyo twamala, twaalosi atwasinamoni. 
Boola tucite zyaluyando mane tucimwe kusikila buce, atulibotezye tusobane. 
Mulumi wangu tawo. Wainka mulweendo lulamfu. 
Watoleela ankomo yamali manji, uyooboola kumamanino aamwezi.” 
Amajwi aakwe aakumuca wakamusowa, wakamoongelezya amajwi aakwe mauba. 
Mpoonya aawo wakamutobela mbuli musune uuya kukujaigwa. Mbuli mbaambi iinjide mukakulila, 
mane kusikila muvwi wayasa muni wayo. Mbuli muyuni uufuumukila mukakole katazi kuti kayanda buumi bwakwe.
Lino nobana bangu amundiswiilile, amuswiilile ncendimwaambila. 
Myoyo yanu itatobeli nzila zyakwe nikuba kweenda mumikondo yakwe. 
Bantu mbaakawisya mbanji kapati, bantu mbajaide tababaliki. 
Ŋanda yakwe mmugwagwa uutola kucuumbwe, nguutola kutwaanda twalufu.
Tee kayi busongo bulaita?
Bulaima atala aatulundu kumbali aanzila nkoziswaanganina,
kumbali aamilyango yamunzi,
“Ndiita ndinywe nobantu,
Nywebo nobafuba-fuba amujane maanu nywebo nobafuba-fuba amumvwisye zintu.”
Amuswiilile nkaambo ndiyanda kumwaambila zintu zibotu kapati,
Mebo ndaamba buyo zintu zyakasimpe,
Majwi aangu oonse aliluleme,
Kuli yooyo uumvwisya zintu zyoonse uliluleme,
Tambula majwi aangu mucilawo cansiliva,
nkaambo busongo mbubotu kwiinda tubwe tweebesi,
Mebo ndebusongo ndikkala antoomwe abamaanu,
Kulemeka Mwami Leza nkusulaika bubi,
Ndijisi lulayo akwiisya kubotu,
Bamami balalela kwiindila mulindime,
Beendelezi baleendelezya,
Ndayanda aabo bandiyanda,
Buvubi abulemu zili kulindime,
Micelo yangu mibotu kwiinda ngolida iini-ini,
Ndeenda munzila yabululami,
Kandiyabuvubya baabo bandiyanda,
“Mwami Leza nguwakandilenga mebo kumatalikilo aamilimo yakwe,
Ndakalengwa kale-kale eelyo,
Ndakazyalwa lwaanje kalutanabawo,
Ndakazyalwa zilundu atulundu kazitanaba waawo mpozibede sunu,
katana lenga nyika, myuunda,
Ndakaliwo aawo naakabikka julu mubusena bwalyo,
naakabikka makumbi atala,
naakabikkila lwizi munyinza walo,
Mebo ndakali mufuzi wakakkede munsi lyakwe,
ndakali kukondwa munyika yoonse njaakalenga
“Nkaako lino nobana bangu,
Amuswiilile kulaya kwangu,
Ulilelekedwe muntu uundiswiilila,
Kufumbwa uundijana ujana buumi,
Pele kufumbwa uutandijani ulalicisa lwakwe mwini,
Busongo bwakaliyakila ŋanda, bwabeza zicinda zili ciloba. 
Busongo bwajaya banyama mbobujisi, bwavwelanya waini, akubamba-bamba atebule. 
Bwatuma basimbi babelesi, kuti boongolole bantu kuzwa ansonje lyaŋanda yamunzi akuti, 
“Boonse aabo bafuba-fuba ababoole kuno!” Mbobwaambila baabo batakwe maanu. 
“Amuboole, mulye cilyo cangu, munywe waini ooyo ngundavwelanya. 
Amusiye nzila zyanu zyakubula maanu, amweendele munzila zyakumvwisya zintu.”
Kufumbwa ooyo uulaya sikasampu-sampu, ulalisampuzya, ayooyo uukalalila muntu sizibi, ulalisinganya. 
Utakalalili sikasampu-sampu ulaba nakusulaika. Pele tapatila muntu musongo, ulakuyanda. 
Lailila muntu musongo, ulaba musongo kwiinda, iiisya muntu uululeme walo ulavuzya lwiiyo lwakwe.
Kulemeka Mwami Leza ngamatalikilo aabusongo, kuziba Uusalala nduzibo. 
Kwiindila mulindime mazuba aako ayoovula, mubuumi bwako uyoopegwa myaka minji. 
Kuti naa koli musongo, busongo bwako buyookulumbula. Kuti koli sikasampu-sampu yebo olikke nduwe oopenga.
Mukaintu mufuba-fuba ngusikumulomo, takwe maanu alimwi talisendi. 
Ulaa ŋanda yakwe, ulakkala acuuno caŋanda ndamfu yamunzi, 
kaita baabo bainda waawo, bali munyendo zyabo. 
Waambila baabo bafuba-fuba kuti, “Amuboole kuno!” Mbwaambila baabo batakwe maanu ulati, 
“Maanzi aakubba alalweela, cilyo cakusisikizya cilanona!” 
Pele tabazi kuti bakafwa nkobabede ooko, beenzu bakwe bali mumpisi yacikkalilo cabafu.
Ntootu tusimpi twa Solomoni,
Lubono lujanwa munzila mbi talugwasyi,
Mwami Leza talekelezyi uululeme kuti afwe nzala,
Maanza aatontola acita kuti muntu abe mucete,
Mwana uucela micelo cilimo musongo,
Zileleko zivumba mutwe wabululami,
Kuyeeyegwa kwamuntu uululeme ncileleko,
Moyo wamuntu uucenjede ulaswiilila malailile,
Muntu weenda cakululama uleenda cakuliiba,
Ooyo uufunyina ulaleta mapenzi,
Mulomo wamuntu uululeme nkasensa kabuumi,
Kuzonda kuleta kuzwangana,
Busongo buzwa mumilomo yamuntu uumvwisya zintu,
Bantu basongo balayobola luzibo,
Lubono lwamuvubi ndolukwakwa lwakwe,
Milimo yabaluzi ibaletela buumi,
Muntu uulaika uleenda munzila yabuumi,
Ooyo uubikkilila nguubeja,
Mukuvuzya majwi aakwaamba,
Mulaka wamuntu uululeme uli mbuli nsiliva mbotu iini-ini,
Milomo yamuntu uululeme ilasanina bantu banji,
Cileleko cizwa ku Mwami Leza cilaletela buvubi,
Kumufuba-fuba ncisobano kucita zintu zibi,
Eeco sizibi ncayoowa nciconya nceciyoomusikila,
Ciindi guwo nolyuungisya basizibi balatolwa,
Mbuli bubede ndulwe mukanwa,
Kulemeka Mwami Leza kuloongozya,
Lulangilo lwabaluleme lulabaletela kukondwa,
Nzila ya Mwami Leza ncikwabilizyo kuli baabo baluleme,
Muntu uululeme takazyulwi,
Mulomo wamuntu uululeme ulaamba zyabusongo,
Mulomo wamuntu uululeme ulizi cintu citambulika,
Zipimyo zyalucengo zilasesemya ku Mwami Leza,
Kwaza kulisumpula,
Bulondosi bwabantu baluleme bulabasolweda,
Lubono talugwasyi mubuzuba bwabukali,
Bululami bwabatakwe kampenda mbobucita kuti nzila yabo kailuzi,
Bulondosi bwabantu baluleme mbobubavuna,
Muntu sizibi naa wafwa,
Muntu uululeme ulavuna kumapenzi,
Muntu uutezi Leza ulanyonyoona mweenzinyina amulomo wakwe,
Kuti baluleme bazwidilila,
Kwiindila mukulelekwa kwabaluleme munzi ulasumpuka,
Muntu uutakwe maanu ulasampaula mweenzinyina,
Muntu uuvwiya-vwiya ulayubununa maseseke,
Kuti kwabula busololi, cisi cilawa,
Ooyo uulibikka kuti abe cijatilizyo mubusena bwaumwi uyoopenzegwa,
Mukaintu siluzyalo ulalemekwa,
Mwaalumi siluzyalo ulaligwasya mwini,
Muntu sizibi uvola zyalucengo,
Muntu wiimvwi nji mubululami ulajana buumi,
Mwami Leza ulasesemwa bantu bapilingene mumoyo,
Nceeci ncoelede kuziba.
Mbubuli kasengele kangolida mumpemo yangulube,
Kusukama kwamululami kutola kububotu,
Muntu umwi ulapa mbwayanda,
Muntu waabila bamwi uyoozwidilila,
Bantu balasinganya muntu uukasya maila naajisi,
Ooyo uuyandaula zibotu ulajana coolwe,
Kufumbwa ooyo uusyoma buvubi bwakwe,
Ooyo uupenzya mukwasyi wakwe,
Mucelo wamuntu uululeme mmusamu wabuumi,
Kuti naa baluleme kabalumbulwa ansi aano mbubonya
Kufumbwa uuyanda kulaigwa ulayanda luzibo,
Muntu mubotu Mwami Leza ulamufwida luzyalo,
Muntu takonzyi kwiimikila nji mububi,
Mukaintu uulilemeka mmusini wamulumi wakwe,
Mizeezo yabaluleme ililuzi,
Majwi aabasizibi alayubilila bantu.
Bantu basizibi balaatulwa,
Muntu ulalumbaizigwa kwiindila mubusongo bwakwe,
Ncibotu kuba mbuli muntu buyo kwamana kojisi mubelesi,
Muntu uululeme ulalela kabotu zivubwa zyakwe,
Ooyo uulima nyika yakwe ulajana cakulya cinji,
Ŋanda ndamfu yabantu basizibi ilanyonyooka,
Muntu mubi ulajatwa kwiindila mumakani aakwe mabi,
Muntu ulatambula zintu zibotu kwiindila mumajwi aakwe,
Nzila yamufuba-fuba ilibonya mbuli kuti ililuleme kulinguwe,
Mufuba-fuba ulalibonya kufwambaana kunyema,
Kamboni uusyomeka ulaamba zyabwini,
Majwi mabi alayasa mbuli panga,
Milomo yaamba zyabwini ilakkalilila lyoonse alyoonse,
Kuli lucengo mumyoyo yabaabo bakanza bubi,
Taakwe kucisa kusikila baluleme,
Mwami Leza ulasesemwa milomo iibeja,
Muntu uucenjede ulasisa luzibo lwakwe,
Maanza aamunkutwe alalela,
Kulibilika kwamuntu kumucita kuti abe mbuli kuti uyumwide mukuli mumoyo wakwe,
Muntu uululeme ulizi kabotu zyabulongwe bwakwe,
Muntu mutolo talijayili kaputa,
Munzila yamululami muli buumi,
Mwana musongo ulaswiilila kulaya kwawisi,
Muntu ulabona zintu zibotu kwiindila mumajwi aakwe,
Ooyo uubamba milomo yakwe nguubamba abuumi bwakwe,
Muntu mutolo ulasukama,
Muntu uululeme ulasulaika zyakubeja,
Bululami bulabamba muntu uuluzi,
Umwi muntu ulicengezya kuti muvubi,
Lubono lwamuntu lulakonzya kunununa buumi bwakwe,
Mumuni wamuntu uululeme ulamwekesya,
Kulisumpula kuletela buyo kupampana,
Haabufuma bulalweza,
Moyo ulacisa kuti eeco ncuulangila tacijaniki,
Ooyo uusampaula lulayo uyoosubulwa,
Kwiisya kwamusongo nkasensa kabuumi,
Maanu mabotu aletela coolwe,
Muntu uuli woonse musongo ulacita zintu kwiindila muluzibo lwakwe,
Mutumwa mubi ulawida mumapenzi,
Ooyo uukaka kulaigwa ulaba mucete akufwa nsoni,
Cilabotezya kumuntu kujana ceeco ncasukamina,
Ooyo weenda amusongo ulasongwaala,
Mapenzi atola muntu sizinyonyoono,
Muntu nguyuulya uusiila bazyukulu bakwe lubono,
Muunda wamuntu mucete ulakonzya kubaa zilyo zibbede kabotu,
Ooyo uutasansauli mwanaakwe tamuyandi,
Uululeme ulalya cakulamwa,
Mukaintu musongo ulabamba mukwasyi wakwe,
Ooyo weenda cakululama ulalemeka Mwami Leza,
Kwaamba kwamufuba-fuba kulamuumya musako kusule,
Kutakwe basune kunyina maila,
Kamboni waamba zyabwini tacengi,
Muntu sikasampu-sampu ulalisongwaazya kakuli busongo tabujisi,
Tantamuka muntu mufuba-fuba,
Maanu aamuntu musongo nkuziba mbweelede kweenda,
Leza ulasampaula basizibi,
Moyo uuli woonse ulizi macise aawo,
Ŋanda yamuntu sizibi iyoonyonyoonwa,
Kuli nzila ilangika kuti ililuzi kumuntu,
Nikuba mukuseka moyo ulausa,
Muntu uutaluleme uyoobweedezelwa micelo yanzila zyakwe zibi,
Muntu mufuba-fuba ulazumina zintu zili zyoonse,
Muntu musongo ulalemeka Mwami Leza akuleka cibi,
Muntu uufwambaana kunyema ulacita zintu zyabufuba-fuba,
Muungule ulatambula bufuba-fuba,
Bantu bacita zibi balakotamina bantu babotu,
Mucete tayandwi nikuba kuli yooyo ngobabambene limwi,
Ooyo uusampaula ngobabambene limwi ulabisya,
Sena aaba bakanza zintu zibi tabasweekede?
Milimo yoonse miyumu ipa mpindu,
Musini wabasongo mbusongo bwabo,
Kamboni waamba zyabwini ulavuna buumi,
Ooyo uulemeka Mwami Leza ulijisi mayubilo,
Kulemeka Mwami Leza nkakasensa kabuumi,
Mubantu banji mwami mwajana bulemu,
Muntu uutafwambaani kunyema musongo kapati,
Moyo uusitikide uleta buumi kumubili,
Ooyo uudyaminina bacete ulasampaula Mulengi wabo,
Sizibi ulanyonyoonwa akaambo kazibi zyakwe,
Busongo buli mumoyo wamuntu uumvwisya zintu,
Bululami busumpula cisi coonse,
Mubelesi uucita zintu zyoonse cabusongo ulabotezya kumwami,
Kwiingula kubotu kulalesya bukali,
Mulaka wamusongo ulaamba zyaluzibo,
Meso aa Mwami Leza ali koonse-koonse,
Mulaka uusitikide uli mbuli musamu wabuumi,
Mufuba-fuba ulasampaula kulaya kwawisi,
Muŋanda yamuntu uululeme muli lubono lunji,
Milomo yabasongo itola luzibo koonse-koonse,
Mwami Leza ulasesemwa cipaizyo cabasizibi,
Mwami Leza ulasesemwa nzila zyabasizibi,
Ooyo uuleya munzila ulindila cisubulo cipati,
Lufu alunyonyooko zyoonse zili bukwazi kumbele lya Mwami Leza,
Sikasampu-sampu ulakaka kukalalilwa,
Moyo uukondedwe ulatondezya busyu bwalumwemwe,
Moyo wamuntu uumvwisya zintu ulayandaula luzibo,
Mazuba oonse aamuntu uupenzegwa mmabi,
Ncibotu kuba akantu nokaceya kolemeka Mwami Leza
Ncibotu kulya cisyu mani kuti uukupa kajisi luyando
Muntu mukali ulabusya nkondo,
Nzila yamutolo ilizwide mamvwa,
Mwana musongo ucita kuti wisi kabotelwa,
Bufuba-fuba bulabotezya muntu uutakwe maanu,
Mizeezo tiizwidilili kwanoonyina kulaililwa kubotu,
Kwiingula kubotu kucita kuti muntu abotelwe,
Inzila yabuumi ilabasumpula basongo,
Mwami Leza ulaola ŋanda yamuntu uulisumpula,
Mwami Leza ulasesemwa miyeeyo yabasizibi,
Ooyo uuyandisya mpindu mubusyaacivulemwangu ulapenzya mukwasyi wakwe,
Moyo wamuntu uululeme ulayeeya bweelede kwiingula,
Mwami Leza uli kulaale abasizibi,
Kuseka-seka kubotelezya moyo,
Ooyo uuswiilila kukalalilwa ulapona,
Ooyo uukaka kulaigwa ulalisampaula mwini,
Kulemeka Mwami Leza nkokwiisya muntu kuba musongo,
Mizeezo yoonse izwa mumoyo wamuntu,
Nzila zyoonse zyamuntu zilibonya mbuli
Kolipa anzyocita zyoonse ku Mwami Leza,
Mwami Leza ulizi zintu zyoonse mpoziyoogolela,
Mwami Leza ulasulaika kulisumpula kwamoyo koonse.
Luyando akusyomeka nzezimanya cinyonyoono,
Ciindi muntu neenda munzila zibotezya ku Mwami Leza,
Ncibotu kuba aacintu nociceya mubululami,
Muntu ulayeeya mumoyo wakwe nzila njayanda kweendela,
Milomo yamwami ilaamba majwi aabulelo,
Cipimyo aceelesyo ceelede zizwa ku Mwami Leza,
Bamami balasesemwa milimo mibi,
Mwami ulabotelwa bantu baamba zyakasimpe,
Bukali bwamwami bulatola kulufu,
Kuti mwami waseka-seka caamba kuti mbuumi,
Kujana busongo nkubotu kwiinda kujana ngolida,
Mugwagwa wabantu baluleme ulagwisya kububi,
Kulisumpula kusolweda kulunyonyooko,
Ncibotu kulibombya akukkala akati kabadyaminidwe,
Kufumbwa ooyo uuswiilila malailile ulazwidilila.
Basongo mumyoyo balangwa kuti bali amaanu,
Kumvwisya zintu nkasensa kabuumi kuli baabo bakujisi,
Moyo wamuntu musongo ulasolweda mulomo wakwe,
Majwi mabotu ali mbuli cimbulwe,
Kuli nzila iilangika kuti nimbotu kumuntu,
Nkosya yasimilimo njiimupa kubelekesya,
Muntu mubi ulakanza bubi,
Muntu uupilingene ulabusya mazwanga,
Muntu walutuzi ulayunga-yunga mweenzinyina,
Ooyo uufunyina umwi uuyeeya cintu cibi,
Imvwi ngomusini wabulemu,
Ncibotu kukkala amuntu uusitikide kwiinda kukkala amulwani.
Cisolo cilaumwa azibelo,
Ncibotu kulya mukusu muyumu aluumuno
Mubelesi musongo ulalela mwana mufuba-fuba,
Cuumpilo ncansiliva,
Muntu sizibi ulaswiilila zyaamba milimo mibi,
Ooyo uutwangila bacete ulasampaula Mulengi wabo,
Bazyukulu ngomusini wabacembeede,
Kukanana kubotu takweeleli mufuba-fuba ma,
Sinkamulomo lili mbuli musamu mubotu kuli yooyo uulicita,
Ooyo uulekelela mulandu ulayandaula luyando,
Muntu uumvwisya zintu alaililwa ulaswiilila,
Cili kumoyo wamuntu mubi mbuzangi bwalo,
Ncibotu kuswaangana amunyama wabutambo wajatilwa bana,
kuti naa muntu wapilusya bubi mubusena bwabubotu,
Kuvumbuka kwankondo kuli mbuli kuupaula kwacitangaziba,
Kuleka muntu uuli aamulandu,
Nikuba kuti mufuba-fuba kajisi mali akuula busongo,
Mulongwe ulayanda mweenzinyina ciindi coonse,
Muntu uutakwe maanu ulaba cijatilizyo,
Ooyo uuyandisya kuzwangana ulayanda cinyonyoono,
Muntu uli aamoyo uupilingene tazwidilili,
Mwana mufuba-fuba ujazya wisi nsoni,
Moyo walumwemwe musamu mubotu uuponya,
Muntu sizibi ulatambula sinkamulomo mukusisikizya kuti apilinganye lubeta.
Muntu uumvwisya zintu ulabikka moyo wakwe kubusongo,
Mwana mufuba-fuba ujazya wisi nsoni,
Tacili cibotu kubbadelesya muntu uunyina mulandu,
Muntu musongo ulabelesya majwi aamaanu,
Naba muntu mufuba-fuba ulayeeyegwa kuti mmusongo kuti naa kali muumuzi,
Muntu uulizandula utobela zintu zyakuliyandila tayandi zintu zibotu zyamaanu.
Mufuba-fuba tabotelwi mukumvwisya zintu,
Naa bubi bwasika,
Majwi aamulomo wamuntu ali mbuli maanzi malamfu,
Tacili cibotu kutasalulula sizibi,
Milomo yamufuba-fuba imuletela nkondo,
Mulomo wamufuba-fuba ndunyonyooko lwakwe,
Majwi aamuntu uuvwiya ali mbuli mikusu mibotu,
Muntu mutolo mumilimo yakwe,
Zina lya Mwami Leza lili mbuli ŋanda ndamfu njumu,
Lubono lwamuvubi ndolukwakwa lwakwe,
Muntu katanawa moyo wakwe ulalisumpula pele
Ooyo wiingula katanaswiilila,
Moyo wamuntu ulakonzya kuyumina bulwazi,
Moyo wamuntu uumvwisya zintu ulajana luzibo,
Cipego cilajalula nzila yamuntu wapa,
Uusaanguna kwaamba zyamulandu wakwe ulangika mbuli kuti nguuluzi,
Kuuma cisolo nkokulesya kupampana,
Wabunyina uugwasigwa uli mbuli munzi
Kuzwa kumicelo yamulomo wakwe muntu ulatambula zitobela, zilamukkutya.
Mulaka ulijisi nguzu zyabuumi alufu,
Ooyo uujana mukaintu wajana cintu cibotu,
Muntu mucete ulalikombelezya,
Kuli bantu balitondezya mbuli kuti mulamvwana ncobeni,
Muntu mucete kanyina kampenda mmubotu kwiinda mufuba-fuba uuli aamilomo yaamba zipilinganya.
Tacili cibotu kumuntu kusungwaala kanyina luzibo nikuba kubindaana akusweeka.
Ciindi bufuba-fuba bwamuntu nobumutola kukunyonyooka,
Lubono lujanya balongwe banji,
Kamboni uubeja uyoosubulwa,
Bantu bayanda muntu uubafwida luzyalo
Muntu mucete balamusulaika babunyina,
Ooyo uujana busongo ulaliyanda mwini,
Kamboni uubeja uyoosubulwa,
Taciboti kuti mufuba-fuba ulakkala cakulikwaya,
Muntu ulaamaanu ulamuka kufwambaana kunyema,
Bukali bwamwami buli mbuli kutimba kwa syuumbwa,
Mwana mufuba-fuba ulanyonyoozya wisi,
Muntu ulakonzya kukona maanda alubono kuzwa kubazyali,
Butolo bupa koonesya,
Ooyo uuswiilila malailile ulabamba buumi bwakwe,
Ooyo uufwida bacete luzyalo ukweletesya Mwami Leza,
Laya mwanaako nacikonzeka,
Muntu mukali uleelede kuti acibone,
Koswiilila kulaigwa,
Muntu ulijisi mizeezo minji mumoyo wakwe,
Cintu ciyandika kumuntu nkusyomeka,
Kulemeka Mwami Leza kutola kubuumi,
Bamwi bantu mbatolo cakuti nabbizya janza lyakwe
Kuti sikasampu-sampu mwamuuma,
Ooyo uubbida wisi akutanda banyina,
Kuti uleke kuswiilila malailile mwanaangu,
Kamboni mubi ulasampaula mbeta,
Basikasampu-sampu balibambilidwe zisubulo,
Waini ulasampuzya,
Bukali bwamwami buli mbuli kutimba kwa syuumbwa,
Mbulemu kumuntu kutayanda kulwana,
Mutolo talimi muciindi ceelede,
Makanze aamoyo wamuntu ali mbuli maanzi malamfu,
Bantu banji balalyaamba mbobasyomeka,
Muntu uululeme uleenda kakunyina kampenda,
Ciindi mwami nakkala acuuno cakwe kuti abeteke,
Nguni uukonzya kwaamba kuti,
Zipimyo azyeelesyo ziteelede zilasesemya ku Mwami Leza.
Naba mwana ulazibwa kwiindila mumicito yakwe,
Matwi aakumvwisya, ameso aakubonya,
Utanooyandisyi bulo, inga waba noba mucete,
Muntu uuula ulati, “Ncibi, ncibi,
Kuli ngolida alimwi atubwe tuyandisi tunji-tunji,
Tola cibaki camuntu wasyomezya kubbadelela mweenzu,
Cilyo cijanwa munzila mbi cili aamucanka kumuntu,
Kuti naa kuli noyanda kulwana nkondo usaangune kulaililwa,
Muntu uumvwisya uyubununa maseseke,
Kuti umwi wasinganya wisi nobaba banyina,
Lubono lufumininwa kujanwa kumamanino talulelekwi.
Utaambi kuti, “Ndapilusya bubi,
Mwami Leza ulasesemwa zyeelesyo ziteelede,
Mwami Leza nguuenzya ntaamo zyamuntu,
Nkakole kumuntu kufwambaana kusyomezya kupa
Mwami mubotu ulapupulula kugwisya basizibi,
Muuya wamuntu uli mbuli lambe lya Mwami Leza,
Luzyalo akusyomeka zicita kuti mwami akkale kabotu,
Bulemu bwabakubusi ninguzu zyabo,
Zyuumo zicisa nzezigwisya bubi,
Moyo wamwami uli mbuli kalonga kamaanzi mujanza lya Mwami Leza,
Muntu ubona mbuli kuti nzila zyakwe zyoonse zililuleme kulinguwe,
Kucita ciluzi ciluleme cilatambulika kapati
Meso aakatwango-twango, amoyo wakulisumpula,
Mizeezo yamuntu munkutwe ilamujanya zyakulaya zinji,
Lubono lujanwa kwiindila mukubelesya kubeja luli
Lutuzi lwabasizibi lulabakwelelezya,
Nzila yasimulandu njakuzetauka-zetauka,
Ncibotu kukkala mucooko aatali aciluli,
Moyo wamuntu sizibi uyandisya bubi,
Ciindi sikasampu-sampu nasubulwa,
Muntu uululeme ulalangilila ŋanda yabasizibi,
Kuti naa muntu wasinka matwi aakwe kuti atamvwi kulila kwabacete,
Cipego cipegwa mukusisikizya cilesya kunyema,
Ciindi libetekwa bweelede, baluleme balakkomana,
Muntu uuleya kuzwa munzila yakumvwisya zintu, ulindila lufu.
Ooyo uuyandisya kusobana uyooba mucete,
Sizibi ncinunuzyo camululami,
Ncibotu kukkala munkanda kwiinda kukkala amukaintu sikubweka mukali.
Muŋanda yamusongo muli ziyobwedo zyazilyo zinono amafuta,
Ooyo uutobela zyabululami aluzyalo ulajana buumi, bululami abulemu.
Muntu musongo ulalwana munzi wabasinguzu,
Ooyo uubamba mulomo amulaka wakwe ulalikwabilila kumapenzi.
Muntu uulisumpula walutuzi ulizizilwe azina lyakuti ngu “Sikasampu-sampu,”
Cisusi camutolo cilamujaya,
Buzuba boonse ulasukamina zintu zinji,
Cipaizyo camuntu sizibi cilasesemya,
Kamboni mubeji uyoonyonyoonwa,
Muntu sizibi ngusikazumanana,
Taakwe busongo, taakwe luzibo,
Bbiza lilibambilidwe buzuba bwankondo,
Kuba aazina bbotu kulayandika kwiinda buvubi bunji,
Muvubi amucete mbamwi mukuti,
Muntu uucenjede abona mapenzi, ulayuba,
Kulibombya akulemeka Mwami Leza nkokuletela lubono, bulemu abuumi.
Munzila zyabasizibi muli mamvwa atukole,
Iisya mwana nzila njeelede kweendela,
Muvubi uleendelezya bacete,
Ooyo uusyanga zitaluleme ulatebula mapenzi,
Muntu mwaabi uyoolelekwa,
Atandwa sikasampu-sampu ulabona nkondo yamana,
Ooyo uuyandisya kusalala moyo,
Meso aa Mwami Leza alalangilila luzibo,
Mutolo ulati, “Kuli syuumbwa anze!”
Mulomo wamukaintu simamambe ncilindi cilamfu,
Bufuba-fuba bulakkala mumoyo wamwana,
Ooyo uudyaminina bacete kuti avubile mpawo,
Cenjeka matwi uswiilile tusimpi twamusongo,
Nkaambo cilabotezya kuti watubamba mumoyo wako,
Kuti usyome Mwami Leza ncencico eeco ncindakwiisya ntuto sunu yebo.
Sena tiindakakulembela tusimpi tuli makumi otatwe, twakulya atwaluzibo?
Kuti uzibe ziluleme azyabwini kutegwa ukakonzye
Utabbidi mucete akaambo kakuti mmucete,
Nkaambo Mwami Leza uyoobaambilila kaambo kabo.
Utapangi bulongwe amuntu mukali, utanoomvwani amuntu uunyema buyo.
Mukuti ulaba noiya nzila zyakwe, kuti utabi nolibikka mukakole.
Utabi umwi wabaabo balipa cijatilizyo,
nkaambo wabula cakubbadela, bazookunyanga nobuba bulo bwako.
Utatantamuni munyinza wakale-kale ooyo basikale bako ngubakabikka.
Sena ulimubwene muntu uuzi mulimo wakwe? Ooyu uyoobelekela bamami, takabelekeli bantu buyo pe.
Ciindi nokkala ansi kuti ulye amuleli, ulangisye eezyo nzyoobikkilwa.
Lino utaingani na uli sindya.
Utanyomeneni zilyo zyakwe nzyalweeno.
Utalikatazyi kuti ube muvubi, koba musongo akulilesya.
Lubono walubona buyo lulamana, lulaba amababa,
Utalyi cilyo camuntu muunyu, utanyomeneni zilyo zyakwe zinono.
Nkaambo muntu nguyooyo uuyeeya kudula kwazyo. Muntu ulakonzya
Ulaluka tukusu ooto ntoolide, majwi aakulumba ngooambide alaba aabuyo.
Utaambauli mufuba-fuba kamvwide, nkaambo ulasampaula majwi aako aabusongo.
Utatantamuni munyinza wakale, nikuba kunjila mumyuunda yabamusyaala,
nkaambo Munununi wabo ngusinguzu, uyoobaambilila kaambo kabo kulinduwe.
Bikka moyo wako kumalailile, uteye matwi aako kumajwi aaluzibo.
Utaleki kulaya mwana, kuti naa wamuswipaula akasako takoofwa pe.
Kuti wamuswipaula akasako ulavuna buumi bwakwe kulufu.
Mwanaangu kuti kolaabusongo mumoyo wako, ambebo moyo wangu unookondwa.
Njookondwa mukati mwangu mwini, milomo yako yanooamba zyabusongo.
Moyo wako utafwidi basizibi bbivwe, pele lyoonse weelede kusungwaalila kulemeka Mwami Leza.
Kasimpe uyooba ancolangila kumazuba aaza kumbele, kulangila kwako takukabi kwabuyo.
Koswiilila mwanaangu notisongwaale, lyoonse moyo koweenzya munzila iiluzi.
Utanookkali abantu banywisya waini, naaba akati kabantu balisya nyama,
nkaambo bakolwi abasindya balaba bacete, alimwi butolo bucita kuti muntu kasama mazapu-zapu.
Koswiilila uso ooyo wakakuzyala, alimwi toelede kusampaula banyoko bacembaala.
Koula kasimpe kwamana utakauzyi, jana busongo, amalailile aakumvwisya zintu.
Wisi muntu mululami ulabotelwa kapati, ooyo uujisi mwana musongo ulabotelwa mulinguwe.
Uso abanyoko batangale, ooyo wakakuzyala asekelele.
Mwanaangu, kondipa moyo wako, meso aako abe nzila zyangu.
Nkaambo muvuule uli mbuli cilindi cilamfu, mukaintu njendeenda uli mbuli mukalo uumanikide.
Ulayubilila mbuli mubbi, ulavuzya kutasyomeka akati kabantu.
Nguni uuuside? Nguni uutongooka? Nguni uuli aazyuumo katakwe kaambo? Nguni uuli ameso aasalala pyu?
Mbaabo bakkala ciindi cilamfu kabanywa waini, aabo bayandaula waini uuvweledwe.
Atakutumpusyi waini nasalala, ciindi navwalauka munkomeki, ciindi natelemuka kabotu.
Kumamanino ulaluma mbuli nzoka, ulaancefu mbuli cipile.
Meso aako alabona zintu nzyotanabwene, moyo wako uyooyeeya zintu zipilingene.
Ulaba mbuli uulala akati kalwizi, ulaba mbuli uulala ampela yacisamu cabwato.
Ulati, “Balanduuma, pele tabandicisi, balanduuma,
Bantu basizibi utabafwidi bbivwe, utabasukamini.
Nkaambo myoyo yabo ilakanza bubi, milomo yabo ilaamba zyakubusya manyongwe.
Ŋanda ilayakwa mubusongo, ntalisyo yayo ilabambwa kwiindila mukumvwisya zintu.
Kwiindila mubusongo twaanda twayo tulazula zintu zidula, ziyandika alimwi zibotu.
Muntu musongo ulaa nguzu kapati, alimwi muntu uujisi luzibo, wiinda muntu wanguzu.
Kwiinda mukulaililwa kubotu ulakonzya kulwana nkondo. Kuti koyanda
Busongo ncintu ciyumu kumvwisya kumufuba-fuba, baswaangana mbuli
Ooyo uukanza kucita zibi ulaambwa kuti, ngusilupyopyongano.
Kukanza zyabufuba-fuba ncinyonyoono, bantu balasesemwa sikasampu-sampu.
Kuti watyompwa wajana mapenzi uli muteteete.
Bavune aabo batolwa kulufu, bafutule aabo badadalikila kukujaigwa.
Naa mwaamba kuti, “Taakwe ncotwakazi aceeci,” sena ooyo uulingula
Mwanaangu, kolya buci, nkaambo mbubotu, mulolo uuzwa kucimbulwe ulalweela walabila.
Weelede kuziba kuti abwalo busongo bulalweela mumoyo wako,
Utayubilili mbuli sizibi mbwayubilila ŋanda yamululami, utasaali cilawo cakwe,
nkaambo nikuba kuti muntu uululeme wawa ziindi zili ciloba, ulabuka
Utabotelwi naa sinkondonyoko wawa, utasekeleli naa walebwa.
Ambweni inga Mwami Leza wabona eeco yebo ncoocita camubijila,
Utalipenzyi akaambo kabantu babi, nikuba kubafwida bbivwe basizibi.
Nkaambo muntu taakwe ncalangila kumazuba aaza kumbele, alimwi lambe lyabasizibi liyoozimwa.
Mwanaangu, kolemeka Mwami Leza amwami wacisi, utanooendi abazangi,
mukuti bobilo bayoobanyonyoona kabatazi, ino nguni uuzi mapenzi ngobakonzya kuleta?
Ntootu tusimpi tumwi twabusongo.
Kufumbwa ooyo waamba simulandu kuti, “Yebo unyina mulandu,”
Pele aabo basubula balaamilandu,
Kwiingula kubotu kuli mbuli kumyonta milomo.
Manizya milimo yako yaanze, kunkula myuunda yako,
Utalengeleli mweenzinyoko uutakwe kaambo,
Utaambi kuti, “Ndiyoomucitila mbubonya awalo mbwaakandicitila.
Ndakainda kumuunda wamutolo,
ndakajana kuti koonse-koonse kwakamenede mamvwa,
Nindakabona zeezi, ndakaziyeeyesya kapati.
Kocoonoona, kojisi tuŋonzi,
abwalo bucete bulakusikila mbuli mubbi,
Ntootu atumwi tusimpi twa Solomoni ntubakalembulula bantu ba Hezekiya mwami wacisi ca Juda.
Bulemu bwa Leza nkusisa makani, pele bulemu bwabamami nkuvuntauzya kaambo kali koonse kabotu-kabotu.
Mbubonya mbuli kujulu mbokuli kule, ambuli nyika mboili ansi eeni,
Wagwisya matombe munsiliva, mulazwa cibelesyo camufuzi wayo.
Wagwisya muntu sizibi kumbele lyamwami,
Utalisumpuli kumbele lyamwami, nikuba kwiima munsi aazyuuno zyabantu balemenede.
Nkaambo ncibotu kuti walo akwaambile kuti,
utafwambaani kucileta kunkuta,
Amoobozyanye amweenzinyoko,
ambweni umwi uuswiilide makani aayo uyookuusya nsoni,
Majwi mabotu ali mbuli zikoto zyangolida akati kansiliva.
Kutapata kwamuntu musongo kuli mbuli kankwinta-nkwinta kangolida,
Mutumwa uusyomeka uli mbuli caanda citontozya ciindi cakutebula kuli baabo bamutuma,
Muntu uulikankaizya kupa zipego nzyatapi uli mbuli makumbi aluuwo lutaleti mvula.
Kwiindila mukubomba moyo muleli inga woongelezegwa,
Kuti naa wajana buci,
Utanoocuculikili kuŋanda yamweenzinyoko ulaba nakucimwa akukusula.
Muntu uubejelezya mweenzinyina uli mbuli nkoli, naa panga nuuba muvwi uubosya.
Kusyoma muntu uutasyomeki muciindi camapenzi kuli mbuli lino licisa nikuba kuulu kulemene.
Mbuli uusamununa cibaki mubuzuba bwampeyo, naa kutila ndulwe iinyenga acilonda,
Kuti naa sinkondonyoko wafwa nzala, mupe cakulya,
Nkaambo naa wacita boobo walo ulalemwa kumakosi,
Mbuli luuwo lwakunyika mboluleta mvula,
Ncibotu kukkala acooko caatala aciluli kwiinda kukkala muŋanda yomwe amukaintu silubweko.
Makani mabotu aazwa kucisi cakulaale ali mbuli maanzi aatontozya muntu uukatede.
Muntu uululeme uuzuminina sizibi uli mbuli kasensa kali aantimba naa mbuli mukalo wasimbila.
Tacili cibotu kulya buci bunji, nkaako amucenjele amajwi aakulumba.
Muntu uutakonzyi kulijata uli mbuli uuli abwaanda bumwaikide.
Mbubonya mbuli caanda ciindi camainza niiba mvula ciindi cakutebula,
Mbuli katiiti kababama, naa mbuli kamembya kapembelela,
Nswepu njakuumya bbiza, nsimbi nzyakubikka mukanwa lyambongolo,
Utainguli mufuba-fuba mbuli kubuyanga bwakwe, inga waba noba mbuli nguwe.
Ingula mufuba-fuba mbuli bweelede buyanga bwakwe, inga waba nalisongwaazya mwini.
Mbuli kulikosola cituta, naa kunywa manyongwe mbokubede kutumya makani abafuba-fuba.
Mbuli kulengelela kwamaulu aalemene, mbokabede kasimpi mumilomo yabafuba-fuba.
Mbuli kubikka bbwe munkwibba, mbwabede uupa mufuba-fuba bulemu.
Mbuli mamvwa mujanza lyamukolwi,
Mbuli sibuta uucita ciyase-yase,
Mbuli mubwa uupilukila malusi aakwe,
Sena ulabona muntu uulicenjezya mumeso aakwe?
Mutolo ulaamba kuti, “Kuli syuumbwa mumugwagwa,
Mbuli buzumbaana citendele amulyango,
Bamwi bantu mbatolo cakuti nabbizya janza lyakwe
Mutolo uliyeeya kuti musongo kwiinda bantu bali
Ooyo mweendanzila uunjilila kuzwangana kutali kwakwe,
Mbuli muntu uusondokede,
Mbwabede oobo muntu uucenga mweenzinyina kwamana waamba kuti,
Kuti kakunyina nkuni, mulilo ulazima,
Mbuli makala aanyeka, ambuli nkuni kumulilo,
Majwi aamuntu uuvwiya ali mbuli zilyo zinono,
Mbuli cibelesyo cizilulwidwe kabotu,
Muntu waluciso ulaupaupa amilomo yakwe,
Nikuba kuti ulaamba cabuuya, utamusyomi,
Luciso lwakwe lulakonzya kusiswa alucengo,
Kuti naa muntu wasya cilindi, uyoowida mulincico mwini,
Mulaka uubeja ulasulaika aabo mboucisa,
Utalikankaizyi bwajunza, nkaambo tozi ziyoocitika mubuzuba oobu.
Muntu uumbi nguuelede kukulumbaizya
Ibbwe lilalema awalo musenga mmukuli wini,
Kunyema nkokuletela lunya, bukali bulakatazya,
Kukalalila kwakaanzambwene nkubotu kwiinda luyando lusisidwe.
Uukuyanda nakucisa ulasyomeka,
Kufumbwa muntu uukkusi ulakaka kulya buci,
Muntu wasweekede kuzwa kumunzi wakwe uli mbuli kayuni kaluba citeente cako.
Tufuta atununkilizyo zilabotezya moyo wamuntu,
Utalekelezyi mweenzinyoko amulongwe wauso,
Koba musongo, mwanaangu kuti moyo wangu utangale,
Muntu musongo abona mapenzi ulayuba,
Tola cibaki camuntu wasyomezya kubbadelela mweenzu,
Kuti naa muntu wafuma kujuzya mweenzinyina cakupozomoka,
Mukaintu walubweko uli mbuli mvula yalunywaanywa buzuba bwamuyoba.
Kumulesya kuli mbuli kusinkila luuwo,
Mbubonya mbuli cibulo mbocikwenga cibulonyina,
Ooyo uulimina-limina mukuyu uyoolya micelo yawo,
Mbubonya mbuli busyu mbobuboneka mumaanzi walanga,
Lufu alunyonyooko tazikkuti, mbwaabede mbubonya oobo aalo meso aamuntu.
Cuumpilo ncansiliva, ceengelo ncangolida,
Nikuba kuti mufuba-fuba wamusyangila maanu, wamutwida tokonzyi kumugwisya bufuba-fuba bwakwe.
Weelede kuzibisya mbelele zyako mbozibede, akubikka moyo wako kumatanga aako.
Nkaambo lubono talukkalilili kwalyoonse alyoonse, musini tuukabi kumazyalani oonse.
Bwizu bwajugwa bwakusanizya banyama, mweemvwe ulasyuuka,
tubelele twasaninwa tuyookupa zyakusama, azyalo mpongo ziyookuulila muunda.
Uyoojana mukupa munji kuzwa kumpongo yebo abamukwasyi wako
Basizibi balatija nikuba kuti kunyina uubatandaanya,
Cisi cizanga cilijisi baleli banji,
Muntu mucete uupenzya mucetenyina uli mbuli mvula yamucobo-cobo iikukulula zisyango.
Aabo basotoka mulawo mbabalumbaizya basizibi,
Bantu babi tabamvwisyi zyabululami,
Muntu mucete weenda cakubula kampenda,
Ooyo uubamba mulawo mwana musongo,
Ooyo uujana buvubi kwiindila mukuyungizya mpindu yazikwelete, uyoobweda buyo,
Kuti naa muntu taswiilili zyaamba mulawo,
Ooyo uusolweda baluleme munzila mbi uyoocegwa mukakole kakwe mwini,
Muntu muvubi ulibona kucenjela, pele mucete musongo ulamuziba mbwabede.
Kuti baluleme bazunda, kulaba kusekelela kupati,
Ooyo uusisa zinyonyoono zyakwe takwe coolwe pe,
Ulilelekedwe muntu ooyo uulemeka Mwami Leza lyoonse,
Muntu mubi uulela bacete uli mbuli syuumbwa uuvuluma naa mbuli munyama wabutambo uulwana.
Muleli uutakwe maanu walunya ulapenzya kapati,
Muntu uupenga akaambo kamulandu wabujayi uyootija mane kusikila
Ooyo weenda cakubula kampenda ulafutuka,
Ooyo uulima nyika yakwe ulajana cakulya cinji,
Muntu uusyomeka uyoolelekwa kapati,
Tacili cibotu kusalulula, pele muntu ulakonzya kubisya mukuti ajane kakulya.
Muunyu kulubono uyandaula buyo bubi, katazi kuti uyoocetaala.
Ooyo uukalalila muntu kumamanino ulayandwa, kwiinda yooyo uuli aamilomo yuupaika.
Ooyo uubbida wisi nobaba banyina, kwamana waamba kuti,
Syaacivulemwangu ulabusya nkondo,
Muntu ooyo uulisyoma mmufuba-fuba,
Ooyo waabila bacete takoyoobula cintu,
Kuti naa kwalela basizibi bantu balayuba,
Muntu uunga ngusicinguni nikuba kuti wacenjezegwa,
Ciindi baluleme nobalela mbabo bantu balasekelela,
Muntu uuyandisya busongo ulabotezya kuli wisi,
Kwiindila mubululami Mwami ulaimika cisi cakwe,
Ooyo uuupaika mweenzinyina ulaliteya kumaulu mwini.
Muntu mubi ulacegwa acinyonyoono cakwe mwini,
Muntu uululeme ulizi bacete mbobeelede kucitilwa,
Basikasampu-sampu balabusya nkondo mumunzi,
Kuti musongo amufuba-fuba batolana kunkuta,
Bantu batila bulowa balasulaika muntu uululeme,
Mufuba-fuba ulatondezya bukali bwakwe,
Kuti naa muleli kaswiilila twaambo twakubeja,
Mucete asikudyaminina bapedwe cintu comwe.
Kuti mwami kabeteka bacete cakutasalulula,
Musako wakoolozya bana nguubaletela busongo,
Kuti basizibi bavula acalo cibi mbubonya,
Sansaula mwanaako, natileke kukukatazya,
Kuti kakutakwe kusolwedwa a Leza,
Majwi aalo taakonzyi kululamika mubelesi pe,
Sena ulabona muntu uunongosola kwaamba?
Kuti muntu walendekezya mubelesi wakwe mukumupa zyoonse nzyayanda kumamanino uyoomunyanga kufumbwa ncajisi.
Muntu mukali ulabusya nkondo,
Kulisumpula kwamuntu kulamuleta ansi,
Muntu uugwasyanya amubbi ulalijazya lwakwe mwini,
Kuyoowa kwamuntu kuba mbuli kakole,
Bantu banji balayanda kufwidwa luzyalo amuleli,
Muntu uululeme ulasesemwa uutasyomeki,
Ngaaya majwi aa Aguu mwanaa Jake waku Masa, makani ngaakaambilwa.
Kasimpe ndili mufuba-fuba, nsikwe maanu aabuntu.
Tiindakaiisya zyabusongo, nsijisi luzibo lwa Usalala.
Nguni wakatanta kujulu akuseluka ansi?
“Majwi aa Leza oonse ngabwini, nentobo yabaabo boonse batijila kulinguwe. 
Utayungizyi kumajwi aakwe, ulaba nakulailila, eelyo ulaboneka mubeji.”
Kuli zintu zyobilo nzekumbila kulinduwe, O Mwami Leza, utandiimi nzinzyo nketanafwa. 
Unditantamwide kubejelezya akubeja, utandipi bucete nibuba buvubi, pele kondipa buyo cakulya buzuba-abuzuba. 
Ambweni inga ndajana zinji ndakukaka akwaamba kuti, “Ani Mwami Leza nguni?” Ambweni inga ndaba necetaala, kwamana ndabba akusampuzya zina lya Leza wangu.
Utabejelezyi mubelesi kuli simalelo wakwe,
Kuli bantu basinganya bamawisi, akutaleleka bamanyina.
Kuli bantu bamwi balibona lwabo beni kuti balasalala,
Kuli bantu bamwi basikulisumpula, balanga cakulibikka aantu.
Kuli bantu bamwi bajisi meno aali mbuli mapanga,
Musyundu ulijisi bana basimbi bobilo, Balati, “Kopa! Kopa!”
Eezi ncuumbwe, kutazyala kwamukaintu,
Muntu uusampaula wisi, uutalemeki banyina,
Kuli zintu zyotatwe zindikankamanisya mebo,
bweende bwasikube mujulu, bweende bwanzoka amwaala,
Nzila yamukaintu mwaamu ili boobu:
Kuli zintu zyotatwe zitenkaanya nyika,
Muzike naba Mwami, mufuba-fuba uulilekela kulya,
mukaintu uulaabbamba akwatwa,
Kuli tuntu tone ansi tuniini,
Tuuka tatujisi nguzu zinji,
Bacibila ntunyama tutajisi nguzu zinji,
Cikwikwi tacijisi mwami,
Ntombela ulakonzya kujatwa ajanza,
Kuli zintu zyotatwe zigambya mukweenda kwazyo,
syuumbwa singuzu kwiinda banyama boonse uutayoowi munyamanyina.
Mukombwe mukali, sijembwe, amwami uulaampi yakwe.
Kuti naa walifubeede akulisumpula,
Lino mbuli kusuka mukupa mbokuleta mafuta,
Ngaaya majwi mwami Lemuweli, ngaakaambilwa abanyina.
“Yebo omwanaangu, yebo omwanaangu ngwindakazyala. Yebo omwanaangu wazikonkezyo,
nguzu zyako zitamanini kubakaintu. Nikuba kuli baabo banyonyoona bami.
Tacili cibotu kubami, yebo Lemuweli, tacili cibotu kubami kunywa waini, kubaleli kunywa zikola.
Ambweni inga caba kuti mbabonya balube eeco ncobakalailila,
Zikola azipegwe bayanda kuloba, waini kuli baabo bapengede kapati.
Bapegwe banywe balube bucete bwabo kuti kabataciyeeyi limbi makatazyo aabo.
“Baambilile aabo batakonzyi kulikananina,
Ubakananine akubeteka cakutasalulula. Endelezya kabotu zyeelelo zyabacete abapengede.”
Nguni uukonzya kujana mukaintu uuli kabotu?
Mulumi wakwe ulamusyoma, takabuli mpindu pe.
Ulamucitila kabotu, tamubisizyi mumazuba oonse aabuumi bwakwe.
Ulayandaula boya bwambelele abutonje,
Uli mbuli mato aabasambazi,
Ulabuka busiku kabucili kooko,
Ulayeeya zyamuunda akuuula,
Ulalibambila kubeleka canguzu,
Ulabona kuti nzyasambala zilamuletela mpindu,
Maanza aakwe alajata cakulusya,
Ulapa amaanza obilo kubacete ulatambika amaanza aakwe kulibabulide.
Nokuli caanda mupeyo, kunyina
Ulaluka zyakuyala zivumba bulo,
Mulumi wakwe ulalemekwa kumanjililo mapati aamunzi,
Ulaluka zisani zyandeketela nzyauzya,
Ngusinguzu alimwi ulalemekwa,
Ulakanana camaanu kwiisya kwakusyomeka nkokuzwa mumulomo wakwe.
Nguubona zyabaŋanda yakwe tali syandyaabantu.
Bana bakwe bamwiita kuti oolelekedwe,
Bakaintu banji bacita zilemekezya, pele ulabainda boonse.
Zilisakatizyo zilacenga, bubotu bulamana,
Amumupe bulumbu bumweelede milimo yakwe iimulemekezye kumanjililo mapati aamunzi.
