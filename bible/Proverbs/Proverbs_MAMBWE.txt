  Yaa ali mapinda yakwe Solomoni, umwana wakwe Davidi, umwene wa ina Izlaeli.
Yaa ali mapinda yano yangazwilizya antu ukusambilila amalango, ukupanziwa amano,
Alino na pakuti tusambilile ukulondela amano yampomvu,
Yano atamanya nayo yangalangwa amano,
Lekini antu yamano nayo yalunduluke ukumanya umwalola amapinda ni mvwango zya wile,
apakuti yangiluka upiliulo uwafisama umu mapinda,
  Ukoopa Yawe ili ntendekelo ya malango.
Mwanane, ala uwasumba amano kuli vino yaso yakukulangizya
Pano amasunde yao yalakuyemvya nu kusenula imiyele yako iye isuma,
Mwanane, yakaifya ndi cakuti yakuzunya utayazumila.
Ndi cakuti yati, “Tuye twapita umukuzwisya uwazi,
silekini tuyamile yacili apuma, ndi vino ilindi likacita,
Ee, mpaka tulonke ivyuma vya misango yonsi,
Leka sile twapita pamwi swensi, apakuti twankane icuma citu.”
Ala mwanane, utacezya ukulondela antu yayo,
Pano yene yakasimwilila uku kwifya,
Yakaicuzya sile uku kuteya ivyunyi inkose,
Antu amusango uo yakaiteyela sile aeneco kwene ulukose,
Ilaya ali mpela yakwe yayo akalondelela ivyuma vyalufyengo,
  Uvwa kuno! Amano yakupunda umu miseo. Yakwangula umu misolo.
Yakulaizya umu masansa ya miseo nu tuzila,
“Mwe mbulwamano mwe! Mulasya umbulamano winu ukufika lilaci?
Sumbiniko amano kuli vino namamukonkomezya,
Apakuzana ukuti namwamile namwe mwakana ukuyela,
Mwasuula sile navino namupanzile amano, musisakamala vino nkumunenola.
Ali cino fwandi nani ndamuseka sana lino muliza nu kuzakaza uku ntete,
Iino intete zilamwizila wa cipupu ni syamo wakwe nkungulupya,
Ali lino mulangama lelo ntalamwasuka. Mulandondelezya lelo mutalanzana.
Mwasuuzile ukwiluka, mutakasi nu kutontelela Yawe.
Mwakanyile ukupandwa amano kunondi, mwakanyile nu kukonkomeziwa kwane.
Ale fwandi mulalya vino mwazombwile mweisikulu umu misango inu
Pano ukupumboka kwa mbulwamano kukayaletela imfwa,
Lelo wiyo wensi akatezya kunondi alaya umucingililwe.
Mwanane, uwasambilila vino nkukunena.
Uwateya amatwi ku mano nu kwezya ukwiluka.
Uwalenga ukwiluka nu kupapatila ukucenjela.
Uwavilondelela kuno vili kwati a siluva nanti icuma cimwi cino yafisa.
Ndi wacita vivyo, lyene uliluuka ukoopa Yawe vino kwaya,
Pano Yawe aliwe akapeela amano,
Wene akaazwilizya antu akacita vyaololoke nupya acumi nu kuyacingilila.
Akawaka inzila zya aololoke nu kucingilila yao ataila munoli.
Wemo ndi cakuti umanguvwila, umamanyanga ivintu ivisuma,
Pano umakwatisyanga amano, nu kusansamuka,
Ukucenjela kwako kulakulinda nu kwiluka kwako kulakusunga.
Nupya ali vino vilakufuntusya uku misango iipe,
yayo akatazyela imikalile yampomvu
yayo akazangila umu kucita iviipe,
Inzila zyao izya ucenjezi, zino umuntu nanti umwi atange ataile foo.
Amano ndi yiza munuli ali yano yamakufuntusyanga uku ntalanganyi
umwanaci wiyo atafukila iya, akailila cipangano cino wapangine na Leza.
Pasi pano wensi akaya uku ng'anda yakwe, ale akulowa.
Apa onsi yonsi yano yakaya ukwakwe,
Ali cino fwandi mwanane, uwakolanya imisango ya antu asuma,
Pano antu asuma, akaele, ali yano yalikala muno nsi,
Alino antu aipe yene Leza alayafumya umu mpanga,
Mwanane utailila vino nkukusambilizya,
Pano vilalenga kuti umi wako utantalile muno nsi nga ulaya nu longo.
Utaleka ukuyela kwako nu kutaila kwako vikusye.
  Ndi wacita vivyo, lyene Leza alakusansamusya,
Uwataila muli Yawe nu mwenzo wako onsi,
Waiusya Yawe muli vyonsi vino ukucita,
  Utaezya ukwelenganya ukuti wacenjela ukuluta pali vino waya,
Ndi wacita vivyo, awe lyene ale ulakwata umulembo wa mpomvu,
Uwacindika Yawe umu kumutuula icuma cako, ni vizao vyako ivyankolelo.
Alino lyene inkoma zyako zilazulamo ivyakulya,
   Mwanane, uwasumbako amano, Yawe ndi akukusunda utasoka foo.
  Pano Yawe akasunda yano watemwa,
Uwalongo umuntu uwakwata amano nu wamanya ukwiluka ivintu,
pano amano yakaletela umuntu ivisuma ukuluta vino zaabu angamukwilila.
Usuma wa mano waluta pa tumawe twamutengo,
Amano yakalenga ukuti umuntu alengele pano nsi,
Amano yakaletela umuntu uluzango umu wikazi wakwe,
Amano yakoline wa muti uno ukapeela umi kuli yao akayazengela,
Ukufuma uku mano akuno Yawe wapanzile umufula wa nsi,
Uku mano yakwe walenzile ukuti inguzi zyapita,
Mwanane uwaika umwenzo uku mano nu ku kucenjela,
Ivintu vii vilalenga kuti uwaikala uwikalo usuma nupya uwaluzango.
Lyene ulikala ukwaula icakukusakamika,
Utalaoopa cimwi nga waya uku kulala,
Wemo utalaoopa amasyamo yano yakapumikizya antu,
Pano Yawe aliwe alakuwaka,
Utakana ukucita ivisuma kuli wino wakulenga,
Utanena umwinipamba uti,
Utapanga ukucitila umwinipamba iviipe,
Utalemanizya umuntu atakweti umulandu,
Utacitila uzuwa umuntu wa luzazwe,
pano Yawe wapata umuntu akaifya uku mufulo,
Intipu zyakwe Yawe zyaya apa ng'anda yakwe kaifya,
  Wene akasuula antu ya munyambo,
Antu yamano yalapeelwa ucindami,
Mwe ana, si mwauvwila amasunde yakwe yaso,
Nemo namamupeela amalango asuma,
Lino nemo nali munono umu ng'anda ya akwasi yane,
yatata yansambilizyanga na mazwi ala yakuti,
Uwalonda amano, uwalonda nu kwiluka,
Utatazyela amano, ali yano yamakusunganga.
Amano cili cintu cikulu. Caleka kwata amano.
Temwa amano, nayo yalakucindamika.
Yamakuzwika ingala iyembe uku mutwe wako,
Uvwa kuno mwanane, pokelela amazwi yane,
Nemo nakulanga imisango yakukwatilamo amano,
Ndi cakuti walondela mwenemo,
Sunga masunde yane, utayasuula.
Utaingila umu nzila ya antu aipe,
Uwafuntukako, utapitamo,
Pano yene pakulala utulo, suka yatala yaifya.
Pano yene icakulya cao ukuulungana na ukaleta nzololo.
Inzila ya antu asuma, yaya wa luswepo lwa pamacaca,
Inzila ya antu aipe, yaya wa mfinzi usiku,
We mwanane, kutika uku mazwi yane,
Utaleka vifume umu manso yako,
Pano vyene uli umi kuli yayo akavizana,
Apa vintu vyonsi uwasunga umwenzo wako.
Uwafutatila akanwa akakalanda ivyaufi,
Leka amanso yako yalolekesye uku nkolelo,
  Leka inzila yako iye itambalale,
Utapalukila kwilunji nanti kwimani,
We mwanane, ika umwenzo wako uku vikulu vii ivya mano,
pakuti uwaelenganya ningo na mano,
Pano umulomo wakwe cizelele wakwata
Lelo impela yaviko yawaya nu kukalipisya wa ngweko,
Intampulo zyakwe zikatungulula ku mfwa,
Wene asilondela inzila ya umi nanti panono foo.
Acino mwe yanamwe, munguvwikisye,
Uwafuntuka ku mwanaci wa misango iyo,
Limwilimwi umucinzi wako ungalenga yauze yapusukile mwenemo,
Nupya cingalenga na enyi yailyokezye apamulandu ni cuma cako,
Alino apa mpela ya umi wako ulalosya,
Lilyo kwene ulailizyanya uti,
Nemo ntuvwilile amazwi yakwe yakasambilizya yane,
Kwasyala sile kwempe, nga nalowelela
We, sule uwaimwela amanzi umu cifula cako we mweneco,
Uzye wemo ukulonda ana yako yaye nyanya ponsi kwene,
Ana yako yalinzile yaya ana akuivyalila we mweneco,
Acino sansamuka sile nu muci wako wenga,
Wene wenga sile ali musuma wakwe kampombo,
We mwanane, uzye apacani cino wemo ungalyongofiwa nu mwanaci cizelele?
Yawe akaceceta imipitile ya muntu cila nsita,
Ivicitwa viipe vya muntu mwipe vikaya iciteyo cakulemyamo umwisikulu,
Wene akafwa pamulandu wakuulilwa imiyele isuma,
We mwanane,
Uzye wasinilwa na mazwi yapa kanwa kako kwene,
Acino we mwanane,
Utaleka amanso yako yuvwe utulo,
Uituule ukwisumbo wakwe mpombo,
Yanga uku kanyelele mukasu we,
Akanyelele katakwata musika,
Lelo kwene icisanya consi, kakakolonganika ivyakulya,
Uzye wemo ukwikala sile ala watulala, ulaomba lilaci mukasu we?
  Wemo kula wati ntale ndale panono,
nu ulanda iukwizila wa ntalanganyi,
Umuntu iciwelewele, kacita wa viipe,
akasinizya ilinso lyakwe,
waya nu usomvi mu mwenzo wakwe,
Icaleka uononesi uliza umupumikizye,
Kwaya ivintu mutanda vino Yawe wapata,
Amanso ya cilumba, ululimi lwaufi,
umwenzo ukaelenganya amapange alola uku viipe,
kambone waufi akalanda ivya ntumpu,
We mwanane, uwalondela amasunde yakwe so,
Uwavisunga pe umu mwenzo wako,
Ali vino vimakutungululanga umwakupita,
Pano amasunde yali wa lukozyo,
Amasunde yaa yangakufuntusya uku anaci aipe,
Utakumbwa ukuyemba kwakwe,
Pano umwanaci cizelele ungamukala ku mukate sile,
Uzye umuntu angaipalila umoto apa cisao,
Uzye umuntu angalyata apa munyeswa,
Ivyaya umuntu akalonda umuci wa muze
Umuntu ali ni nzala ndi wiya,
Nanti ndi yamulema, ali nu kuswilizyapo amaila cinimbali,
Lelo uwayembuka nu muci wa muze wene wuulilwa amano,
Wene wailetelela sile inguma ni ntusi,
Pano uzuwa ukakatusya icipyu cakwe iya,
Atalazumila ivyakumulipilapo,
We mwanane, uwaiusya amazwi yane,
Uwalondela amalamulo yane, ngu wapita ulumi.
Uyacite kwati wayanyepelela apa minwe yako
Uwanena amano uti, “Wewe uli kaci wane,”
Ivintu vii vilakufuntusya uku mwanaci cizelele,
Uwanda umwi mu nzota ya ng'anda yane,
nga muli yayo atali yakule, ndola umulumendo uwaula amano,
Nga nawe apita pa museo, apalama uku masansa yakwe cizelele wilya,
Lyene amanguzi lino ilanzi lyawa,
awe mukwai umwanaci wilya aiza ku kumukomenkanya,
Umwanaci wiyo pasi pakukamuka, ni nsonyi atakweti,
Limwi angaya akimilile apa cinsyoko ca museo,
Awe mukwai umwanaci wa kantu afukatila nu mulumendo,
“Nemo ilelo nalindi wakutuula uwila wautandano,
Ali cino nizile nkukulonda, asi papo lyene nasuka nakuzana!
Ala nemo natinanzikila calimwi amalangeti pa musanzi wane,
Nimfumilizya penepo na mule nga nu usule uwa cinunu cisuma,
Ale twapita tukaipakizye icitemwiko mpaka kuce.
Pano uwane asi pa ng'anda, walela apa lwendo ulutali.
Wasenda icola icizilemo impiya,
Fwandi avino amutunka apa kumukolopezya vivyo,
Nga nawe amulondela umu kukolopekwa,
mpaka yaitulinkanya itima uku luceto,
Lelo ndakai mwe ana yane sumbini amano uku mazwi yano nkumunena.
Mutaleka imyenzo inu ipumbukile ku misango ya mwanaci kwene wiyo.
Pano wene wonona aonsi avule sana,
Ing'anda yakwe ili inzila yakuyila ku mbiko,
  Uzye amano yasiaama?
Amano yakaimilila apapela ya mwamba apipi nu museo,
Umupipi na pa mpongolo zya musumba ali pano yakalaizya yati,
“Mwe antu mwe! Ala amwemwe nkwama,
Mwe mbutuma mwe, ala sambililini ukucenjela kunondi,
Mutezye, pano nkweti amazwi ampomvu akuti imunene,
Akanwa kane kakulaizya ivyacumi, pano napata ukulanda ivyantumpu.
Amazwi yonsi yano nkuvwanga yalungamana,
Amazwi yane yonsi pyu yaya atambalale kuli wiyo wensi akailuka,
Sololini utunguluzi wane ukuluta ukusolola siluva,
Pano amano yakoma umutengo ukuluta ukasi,
“Nemo ne mano nene ndi ciinda wa ucenjezi,
Icoopo kuli Yawe kuli kupata uyi.
Nene ndi ciinda akapanda amano, umweneco wa mano ampomvu.
Akaazwilizya yamwene ukuteeka,
Nene nkaazwilizya yakateeka ivyakuteeka,
Natemwa yayo antemwa, na wiyo uwacincila ukundonda akanzana.
Ivyuma nu ucindami vyaya kunondi,
Vino nemo nkapeela vilusile pali zaabu uku usuma,
Nkapita umu museo wa ololoke, umu nzila ya ulungami.
Antu antemwa nemo nkayapeela ivyuma,
“Yawe uwalenzile kuti nemo injeko, lino atatala watandika imilimo yakwe,
Nalenzilwe ukufuma ku manda yampiti mpiti,
Navilwe ala kutacili kuye yemba,
Navilwe lino imyamba itacili iyeko,
lino wene atatala wapanga insi ni misonso yakweyo kwene,
Nemo apano nali, lino wene wisile iyulu mu ncende yaliko,
lino wisile amakumbi umu lwelele,
na lino wene wisile yanande yakwe yemba
Nali umupipi na aliwe, ne ciinda wa milimo.
Nasansamukanga nu kuzanga umu nsi umukaikala antu,
Icaleka fwandi, mwe yanane, kutikini kunondi,
Mwatezya ku mazwi yane autunguluzi, kuti muye na mano.
Walongo umuntu akanguvwa,
Pano wino wensi uwanzana, ala wazana uumi,
Lelo wino wensi uwaposiwa ukunzana, wene ala wailetelela sile.
Amano yakuula ing'anda yakweyo,
Yene yatiyakoma inyama zyayako nu kuteyanya waini,
Amano yatiyatuma aomvi yayako akazyana,
“Uzye aweni imbutuma? Kaize kuno!”
“Izini mulye icakulya cane,
Tini ukuya imbutuma, nga muye nu uumi,
Wino wensi akalungika umuntu wa mitumfyo, akatukilwapo sile,
Utakalipila umuntu wa mitumfyo, pano limwi angakupata.
Vyonsi vino ungasunda uwamano, ala ivyakumulundilapo amano.
  Ukoopa Yawe ili ntendekelo ya mano.
Pano nene, ne mano nkakuvuzizya amanda,
Ndi cakuti wakwata amano, ale cimakuzipila.
Umwanaci iciwila waya umuzanzawile,
Akaikala pa mulyango wa ng'anda yakwe,
Alino pakwama yano yakupita umu nzila,
“Mwe mbutuma mwe, ala mwemwe nkwama!”
“Mwe, ala amanzi akwiya aasuma.
Lelo aonsi yayo yatamanyile ukuti antu akaya ukwakwe yakaitwala sile ku mfwa.
Amapinda yakwe Solomoni:
Icuma cakulonkela umu ucenjenzi cisituula,
Yawe atalazumilizya antu akamoopa kuti yazewana uku nzala,
Iminwe ya ukasu ikatwala umuntu ku upina,
Umwana uwatemwa ukuzombola pa nsita ya mwela ali mwana wa mano,
Upolelelo ukaya pa muntu uwatemwa ukuzanzya Leza,
Umuntu musuma auze yalamwiusya wa upolelelo,
Umuntu wamano akawaka amasunde,
Umuntu uwakwata icumi asipita mu uzanzo.
Umuntu uwatemwa uku kapaya manso yakwe akaleta intazi,
Amazwi ya muntu akacita vyaololoke akafukoka ka umi,
  Ulupato lukakatusya ivikanza,
Antu alamoke yakavwanga vya mano,
Antu yamano yakalonka mano,
Icuma ca mukama uli ucingo wakwe,
Umi ali malipilo ya antu akacita vyaololoke,
Umuntu akauvwila wiyo akumusunda akapita umu nzila ya umi,
Umuntu akafisa ulupato lwakwe uwantumpu,
Ukuvuzya kwa mazwi, musiulwa ukuluvyanya,
Amazwi ya muntu wino akacita ivisuma,
Amazwi ya muntu musuma yakasambilizya antu avule,
Upolelelo wakwe Yawe uli uno ukalenga umuntu aye umukama,
Iciwelewele cene cikazangila mu kuluvyanya,
Antu akacita vyaololoke yakakwata vino yakulonda,
Icipuupu cikakatuka, nga na antu aipe yakaululwa,
Ndi vino waini musasalume akauvwika umukanwa,
Ukoopa Yawe kukalundulula uumi,
Upaalilo wa antu atailwe ukavuzya uluzango,
Yawe ali linga lya kuzinamo yayo akacita vyaololoke,
Umuntu wino akacita vyaololoke atangafumiziwa pa cifulo cakwe,
Pa mulomo wa muntu akacita vyaoloke pakafuma ivya mano,
Antu akacita vyaololoke yakamanya vino yalinzile ukwasuka,
Inteko zya ucenjezi zikasosya Yawe,
Icilumba ndi cayapo, pakaiza umuzewanya,
Umpomvu wa antu akacita vyaololoke ukayatungulula,
Vyuma vitalakucitila nanti cimwi pa wanda wa ukali wakwe Leza,
Wololoke wa antu ampomvu ukayazwilizya umu umi wao,
Wololoke wa antu ya myenzo miswepe ukayatuula,
Umuntu mwipe ndi wafwa, nu upaalilo wakwe kwene ala watiulowa.
Antu akacita vyaololoke yakatuulwa ku ntazi zyao,
Umuntu wino atasakamala vyakwe Leza
Leza ndi wapolelela antu yakwe,
Upolelelo wakuzengela aololoke ukayemvya umusumba,
Kasonsomba wa yauze waula amano,
Wino akaamba auze atakwata inkama,
Ukutaya kusundwa, antu yaya awelewele,
Umuntu wino akalipilila umupita nzila impa alazombola intazi,
Umwanaci wa miyele isuma akacindama,
Umuntu wa luse akazana ivisuma,
Umuntu mwipe akalipilwa utumalipilo twamu usomvi,
Wiyo akalondesya ukucita vyaololoke wene alaya nu umi,
Antu ya myenzo iipe yakasosya Yawe,
Cumi kwene, antu aipe yalavunukwa,
Ndi vino icimpini cakwe zaabu cikalolekela
Vino antu asuma yakalondesya vikayatwala uku usuma,
Umwi angatwalilila ukupeela ivintu vyakwe luse luse uku yauze,
Umuntu wa mwenzo wa luse wene alaya nu longo,
Antu yakatipwila uwalusoko,
Umuntu wa muzonda uku visuma wene akacindikwa,
Wino wensi akataila mu vyuma vyakwe alaonza nu kulowa,
Umuntu wino akaletelela amu ng'anda yakwe atalakwata nanti akantu,
Ukwikala umi wa mpomvu kukapela umi wape,
Ndi cakuti antu akacita vyaololoke yakapokelela icilambu cao pano nsi,
Umuntu uwatemwa malango wene akalondesya ukumanya ivintu vya mano,
Umuntu musuma akazana utandano na Leza,
Umuntu asiulwa kuteletenta apakucita iifyo,
Umwanaci musuma, wikala wa cilongwe ciyembe, kuli iya,
Amelengwe ya muntu musuma yaya alungamane,
Amazwi ya muntu mwipe yakakomesya,
Antu ya myenzo iipe yakafumiziwapo nu kwililika,
Umuntu yakamutaizya pamulandu na mano yakwe,
Umuntu wa mano akaiombela incito,
Umuntu akacita vyaololoke akasakamala umi wa viteekwa vyakwe,
Wiyo akaomba umu calo cakwe nu muzonda akazana ivyakulya ivingi,
Ing'anda isuma yi lali ikaononeka uku aipe,
Umuntu mwipe akailetelela umwisikulu ni vitakwa vyakwe,
Umuntu akavwanga ningo uku antu wene akapokelela ivisuma ivivule,
Ivikacita umuntu iciwelewele wene akalola kwati ivisuma,
Ukusoka kwa ciwelewele kukamanyika zuwa,
Kavwanga wa cumi ali kambone wa cisinka,
Akacincila ukuvwanga, ivivwangwa vyakwe vikatota wa mupeni.
Amazwi ya cumi yakaikalilila umuyayaya,
Umu myenzo ya antu akapangana iviipe mwazula ivyaufi vitupu,
Umuntu musuma intazi zisimuponela,
Antu antumpu yakasosya Yawe,
Umuntu mucenjele akafisa amano yakwe,
Umuntu wino akaombesya alateeka auze,
Ukutwisika kwa muntu
Kacita wa visuma akatungulula auze ku vyaololoke,
Umuntu mukasu asizana vino akulonda,
Uololoke ili Inzila ino ikatungulula uku umi,
Umwana wa mano akasumbako amano lino isi akumulungika,
Umuntu musuma akazangila mu miyele isuma,
Yayo akazilizya utunwa twao yakaisungila uumi,
Umuntu umukasu akakumbwa ivya yauze ukwaula ukuvilola,
Uwatemwa Leza wapata ufi,
Wololoke ukacingilila wiyo akaulondesya,
Umuntu umwi akaitunga ukuya umukama lino atakweti nanti acimwi.
Icuma ca mukama icikamutuula uku uzanzo uno ukamuponela,
Antu aololoke yakoline wa luswepo ulukayengesa wakwe cimwi,
Icilumba cakwe yayo asisakamala ivya yauze cikakatusya ulwete,
Ulonsi wakuvukuta wa muwa ukazimantukila panono panono apakusila,
Icintu cakulolelela ndi cakana ukufikiliziwa cene cikawavya umwenzo,
Yayo akasuula ukusundwa yakailetelela,
Usambilizyo wa antu ya mano waya ngi nsembo ya manzi ya umi,
Uwamano asuma akatemwikwa na antu avule,
Uwamano akacita vyonsi umu kucenjela,
Intumi yaufi ikaocesya umuzi,
Upina wene waya ukuzewana kuli yayo akatalamila malango,
Cino umuntu akalondesya ndi wacizana, cikazanzya umwenzo.
Akapita nu wa mano nawe kwene alakwata amano,
Iciipe consi cikalondela uwatacicita,
Umuntu uwa mano akasiila ana icaupyanyi,
Mungaya uzombozi usuma sana umu calo ca mupina,
Wensi asifulula umwanakwe ala wamupata,
Umuntu musuma asiulilwa ivyakulya ivikumanile,
Umwanaci wa mano akakuula ing'anda yakwe,
Yayo akapita umu ulungami yakazangila Yawe,
Imvwango zya uwelewele zikaipalamikila intuwa
Ukuulilwa ing'ombe icili cimwi nu kuulilwa ivintu vyonsi,
Kambone wacisinka akalanda icumi lyonsi kwene,
Katumfya wa yauze angalondelezya amano ukwaula kuyazana,
Utaezya ukupalama uku ciwelewele,
Amano ya muntu musalapuke yasintilila apa kumanya inzila ya malango,
Iviwelewele vyene visielenganyako nu kuzenzuka ku maifyo yaviko,
Umwenzo ukaimanyila onga ivikucuzya,
Ing'anda ya muntu mwipe ikapasika,
Kwaya inzila imwi ino ikaloleka ngi isuma ku muntu,
Nanti umuntu angezya ukuseka uli, ala umwenzo wene uziile amalanda na miiku.
Umuntu wino atafumaluka wene alapokelela icilambu cakwe
Umuntu iciwelewele wene akataila muli vyonsi kwene,
Umuntu wa mano akaopa Yawe nu kufuntuka uku uyi,
Umuntu wa cipyu akacita ivya uwelewele,
Imbutuma zikapelwa iviine nu welewele waziko,
Aipe yakakontamila asuma,
Umulanda akapatikwa na kuli wino yapalamana kwene,
Wiyo uwasuula umuze ala waifya,
Uzye ukupanga ukucita iviipe asi ali kupumbuka?
Ukuombesya kukawezezya umuzano pee,
Antu ya mano yakalambulwa icuma,
Kambone wa cisinka akapususya uumi,
Ukoopa Yawe kukakomya utailo,
Ukoopa Yawe ili ntendekelo ya umi,
Ucindami wa mwene wimilila pa wingi wa antu yakwe.
Wiyo akateeka umwenzo wakwata amano aingi.
Umwenzo utambalale uli umi wa mwili.
Ukucuzya umulanda kukalanga sile imisuula kuli wiyo uwa muumvile.
Umuntu mwipe uyi wakwe uli uno ukamuwisya,
Amano yakaikala mu mwenzo ucenjele.
Usuma ukakuzya umutundu,
Umwene akazangila mu muomvi wakwe,
Ukwasuka luse luse kukamala icipyu,
Amazwi ya antu ya mano yakapa amano,
Amanso yakwe Yawe yaya mpanga yonsi,
Amazwi amutembo yali wa muti uno ukapeela umi,
Iciwelewele cikasuula ukusunda kwakwe isi,
Umuntu wino akacita vyaololoke akasunga ivyuma ivivule,
Imilomo ya muntu wa mano ikasansanta ukumanya,
Yawe wapata uwila wa muntu mwipe,
Yawe wapata imiyele ya antu aipe,
Umuntu wino wapumbuka umu nzila isuma alavunukwa wakwe cimwi.
Kuzimo ni ciwina vyaya apa manso yakwe Yawe.
Uwa mitumfyo asisakamala ukulungikwa,
Umwenzo wa luzango ukailanga sile uweneco umu kuloleka,
Umwenzo wa mano ukalondelezya ukumanya,
Amanda ya muntu umucuzi yonsi kwene yakaya aipe.
Icisuma ukukwata ivyuma vinono pamwi nu koopa Yawe,
Imbale ya musalu pamwi ni citemwiko,
Umuntu uwa cipyu akakatusya ulwete,
Inzila ya mukasu yasapilizya imyunga,
Umwana wa mano akasansamusya isi,
Uwelewele ukasansamusya iciwila,
Ukutaya ukupanziwa amano amapange yasifikiliziwa.
Ukwasuka ningo kukasansamusya umuntu,
Umuntu mucenjele akasololapo inzila ya umi
Yawe akaongolola ing'anda ya muntu uwa vilumba,
Yawe wapata amapange aipe.
Umuntu wino akakumbwa ivyuma vya lufyengo
Yawe akafuntuka uku antu aipe,
Umwenzo wa muntu mulungami ukaelenganya ukucita ivisuma.
Ilinso lya luse likasansamusya umwenzo.
Ikutwi ilikauvwa uku mazwi akusunda yano yakapeela uumi,
Wiyo akasuula amasunde, ala waisuula umweneco.
Ukoopa Yawe ali kusambilila vyamano.
Umwenzo wa muntu ukapanga amapange,
Inzila zyonsi izya muntu, umweneco akazilola wa zisuma,
Peela umulimo wako kuli Yawe,
Icintu consi kwaya cino Yawe waciumbile.
Yawe wapata umwenzo wacilumba,
Uluse ni cumi vikalipila apa maifyo.
Mikalile ya muntu ndi yazanzya Yawe,
Ukukwata ivinono nu ulungami,
Umwenzo wa muntu ukateyanya inzila yakwe.
Akanwa ka mwene kakasema,
Yawe akalonda ukuti ivipimilo vyakupimilako vyaya ivilungame,
Yamwene yapata ukakasi,
Yamwene yakazangila akanwa ka muntu musuma.
Icipyu ca mwene cikasowela imfwa.
Ukuyengesa kwa usyu wa mwene kukapeela uumi,
Ukukwata malango kwazipa ukuluta zaabu,
Inzila ya antu asuma, ikafuntuka uku uyi,
Icilumba icikakolelela uononesi, ukuitutumula umu mwenzo,
Ukuicefya apa antu alanda ukusuma
Wiyo akasakamala ukuvwa isunde, alazana isyuko.
Uwakwata umwenzo wa mano, akaamwa umwiluke.
Amano yampomvu ali ntulo ya umi kuli yano yayasyukila.
Umwenzo wa muntu uwa mano ukamulenga ukucenjela umu mivwangile yakwe,
Amazwi ya mutembo yakoline wi lela lya uci,
Kwaya inzila ino yamwi yakaelenganya ukuti isuma,
Ulusala lwa muomvi ulukamuombela,
Iciwelewele ca muntu ali cino cikatukula amasyamo,
Umuntu mwipe akatovya ulwete,
Uwaluzazwe akaponzya umuze,
Akazyatika ivipa akaelenganya ivisi vilungamane.
Ukumela imvwi icilongwe cimwi icaucindami,
Asisoka zuwa wazipapo ukuluta kavulumula wa mpanzela.
Apakumanya vino Leza akulonda, antu yakapendola utumawe,
Ukulalilila iciika icume ku matwi cele,
Umuzya uwa mano wazipapo ukuluta iciwelewele ca mwana,
Siluva akaengululwa umu cikopo, zaabu nawe umwi lungu.
Umwipe akakutika uku milomo ya mufulo.
Akaseka umulanda, akasinkola uwa muumvile.
Icilongwe ca yakote, ana ya ana yao. Ucindami wa ana, aisi.
Imivwangile ya uwelewele, itazipila iciwelewele foo.
Akapeela amafukakanwa yakamuombela wi we lya mutengo,
Akasuula uku viipe ala wakomya icitemwiko.
Umuntu wamano akauvwa uku kukalipilwa
Umuntu mwipe akaelenganya sile ivya utalami.
Ukukomenkanya icilyanyi icaticipokwa utwana,
Akawezezya uyi apa visuma,
Ukutandika ukuloolola umulandu ali kuleta mulamba.
Ukupeela uwa mulandu insambu nu kupeela uwakaele umulandu,
Impiya umu minwe ya ciwelewele, izya cani?
Cuza, umukundwe insita ili yonsi.
Iciwelewele ca muntu cikaisumba sile iceneco conga
Uwatemwa ukulemanila, watemwa nu kwifya.
Umwenzo utalame usilola isyuko,
Uwavyala umwana umutumpe waya nu ulanda.
Umwenzo wa nsansa umulembo usuma sana.
Umwipe akapoka amafukakanwa, afisa umwilaya lyakwe,
Umuntu mucenjele akasumba amano kuli cino alinzile ukucita.
Umwana iciwelewele, isakamika kuli isi,
Ukulifya uwakaele, ulufyengo,
Akasunga ululimi lwakwe wacenjela wakwe cimwi.
Iciwelewele ndi caya kututu, yangati icamano.
Umuntu uwatemwa ukwikala wenga watemwa
Iciwelewele cisilonda ukwelenganya,
Uyi ndi cakuti wiza, ukaleta ukusuulwa,
Amazwi ya muntu itenga lya manzi,
Cisi cisuma ukuvwangila umuntu mwipe,
Akanwa ka ciwelewele kakacisumba umu vikanza,
Akanwa ka ciwelewele, ilovyo lyakwe.
Amazwi ya ukwakwa yanunkila wakwe cimwi,
Umukasu apakuomba, amwina kamononye.
Izina lyakwe Yawe ulupungu ulukome.
Ivyuma vya mukama ilinga lyakwe ilikome ndi.
Ukuiwanzya umukasi ka mwenzo, ukukakolelela ukuponga.
Umuntu wino akatolelela zuwa lino atatala uvwa,
Umulwale akulondesya umu mwenzo wakwe ukupola zuwa,
Umwenzo uno wiluka ukalundapo ukusambilila,
Uwila ukayulila kapeela inzila zyonsi,
Uwakolela uku kuloolola yakati watalungika.
Ukupendola kukamala ivikanza.
Uwazwilizye anyonko, nga nayo yalakucingilila wa musumba wi linga.
Imivwangile ya muntu iikamulenga kuya wa mwikute.
Imfwa nu umi vyaya umu maka ya lulimi.
Uwasyukila umuci wazana ulongo.
Umulanda akalanda ivyakupapata,
Yacuza yamwi yakatutwala ukwilovyo.
Umulanda uwa miyele isuma, wazipa ukuluta iciwelewele ca ndimi zili.
Ukucincila ukwaula ukwelenganya kusi kusuma.
Ukutumpa kwa muntu kukamononela isyuko,
Ukama ukavuzizya umuntu ivyuza,
Kambone waufi yatalamupanya,
Umuntu mukankala, antu aingi yakamulyombeka,
Akazi ka muntu mulanda wene yonsi yakamupuuka,
Wiyo akalonka amano wene waisakamala umweneco.
Kambone waufi yatalamupanya umu cilye,
Iviwelewele vitaya nu kwikala umu kuipakizya,
Amano ya muntu, ali yano yakamuteeka umwenzo,
Icipyu ca mwene cakolana ni cilulumo cakwe cisama.
Umwana umonsi iciwelewele, izewanya lya mwana kuli isi.
Upyanyi wa ng'anda ni vyuma ukalonkwa uku vikolwe,
Ukasu ukalalikizya umuntu umutulo utukalamba,
Wiyo akasunga amasunde yakwe Leza akasunga umi wakwe.
Wiyo akasakamala umulanda ala wakongwesya Yawe,
Kalipila umwanako lino acili umwance na mano yakwaluka.
Umuntu walukang'ansi akailipilila apa uyi wakwe.
Uwauvwa kuli yano yakukupanda amano, pokelela amasunde yao,
Amapange yavulisya umu mwenzo wa muntu,
Ica muzewanya uku umuntu ukuya umupunuke,
Ukoopa Yawe kukatungululula uku uumi.
Umukasu akateela iminwe yakwe umu mbale,
Uwa mitumfyo yalinzile yamume apakuti
Suka sile wiyo uwaola amano, uwaula ni nsonyi,
Mwanane, lino ulata sile ukuvwa uku masunde ya mano,
Kambone uwasilesile, awiyo akasuula uku vyaulungi,
Intuwa yapangilwa ukumila kweneko antu amitumfyo.
Waini akatumfya, nu wengwa ulume ukaleta ulwete.
Icipyu ca mwene caya wa cilulumo cakwe cisama,
Ukuleuka ivikanza kukacindamika umuntu.
Umukasu asyalima apa nsita isuma.
Amapange amu mwenzo wa muntu yakoline wi tenga.
Antu avule yakaitanka apa luse lwao.
Umulungami, wiyo akapita umu nzila ya ukaele,
Umwene wino wikala pa cilimba ca upinguzi,
Aweni angavwanga ati,
Ivipimo vyakupimila ukunyoma,
Nanti sile apa kucina kwene, umwance akatala
Amatwi akauvwa na manso akalola,
Utatemwa ukulala ilolo, pano limwi ungaponela umu upina,
Kakala akavwanga ati, “Icaciwelewele sile, citazifile.”
Kwaya zaabu nu ukasi nyanya uwamutengo,
Umuntu uwalavile ukulipilila umwenyi impa,
Icakulya cino umuntu akalonkela uku lufyengo calyompa sana,
Uwatala upima amapange yako apa kuuzya yauze,
Uwa lwambo akasapula inkama.
Wino uwatipwila isi nanti nyina,
Ivyuma ivikalonkwa zuwazuwa apa kutandika,
Utalanda ukuti ulalandula pa uyi uno yakucitila,
Yawe wapata antu yano yakaomvya
Yawe aliwe umila umuntu inzila umwakupita.
Uwatala uwelenganya ningo lino utacili ulaye ukupeela Leza uwila,
Umwene wamano akaezya ukulondelezya wino wataluvyanya,
Yawe watupile amano na kampingu,
Uluse ni cisinka ali yakalinda yamwene,
Ululumbi lwa alumendo ali maka yao,
Impumo zya vilonda ali mulembo wa kupozya ui.
Yawe aliwe akatungulula imyenzo yakwe yakateeka,
Nanti angala umuntu akuitunga ukulungamika lyonsi,
Ukucita ivisuma ni vya ulungi kukasansamusya Yawe,
Amanso ya cilumba nu mwenzo ukaituumika,
Amapange ya muntu wino watekela yakamuletela umuzano,
Ivyuma vyakulonkela mu ucenjezi
Antu aipe yakaikolomwela sile imfwa pamulandu nu ukakasi wao,
Antu ya milandu yakalondela sile inzila izikolowane.
Cazipa uku ifyantika wenga apilali,
Antu aipe yene lyonsi yakalonda ukucita penepo cimwi iciipe.
Ndi cakuti yacuzya umuntu wa mitumfyo,
Leza, kacita wa vyaololoke lyonsi,
Wiyo akafundika umu matwi lino alanda yakumulilila,
Umuntu umwi ndi cakuti watakusokela, mupele cimwi ca wila,
Lino paya ukulungika, antu asuma yakasansamuka,
Wiyo asilonda kulondela inzila zya kuvwana,
Wiyo wino akalondelela amalila lyonsi, wene alasyala mu upina.
Antu aipe yakailetelela sile ucuzi aeneco,
Cazipapo ukwikala wenga umu mapoli,
Umuntu wamano akaikala mukuilyokezya icuma icivule,
Wiyo akalondelela ulungi nu luse,
Umuntu wamano akakwela ilinga umwaya ivita,
Umuntu wino akasunga akanwa nu lulimi,
Umuntu akaitutumula, uwa mitumfyo, ni zina lyakwe a “Moopo.”
Ulunkumbwa lukakoma umukasu,
Wiyo uwasula Leza, lyonsi akakumbwa.
Yawe wapata impolelwa ya antu aipe,
Kambone waufi alalowelela.
Umuntu mwipe akaloleka wa muntu umukamuke.
Amano, ukwiluka kwa vintu, nanti ukupandwa amano,
Umuntu angateyanya mfwalasi yakuya lwisizyako inkondo,
Izina licindame lyazipa penepo ukuluta ukukwata ivyuma ivingi.
Umukama nu mupina yonsi icili conga,
Umuntu wamano akacevya uzanzo ungamuzana nu kuutuka autuka,
Ukuicefya nu koopa Yawe kukaleta ukama,
Umu nzila ya muntu mwipe mwaya imyunga ni nkose.
Sambilizya umwana inzila yakupitamo.
Umukama akateeka alanda.
Katovya wa lufyengo, akasinza isyamo.
Kapela wa luse akapolelelwa,
Zinga uwa mitumfyo, nu lwete ala lwasila.
Umuntu wa mazwi akazanzya umwenzo,
Amanso yakwe Yawe yakawaka antu amanya ivintu ningo.
Umukasu akavwanga ati, “Cisama ali panzi!
Imivwangile yakwe cizelele yaya wakwe polowe.
Ivicitwa vya uwelewele vyazula tupu umu mwana.
Ukucuzya umulanda, kuli kumulundilapo ukama.
Kutika kunondi, nga nani namakunena amazwi
Ndi cakuti umayawaka nu kuyavwanga lyonsi umu kamwa kako,
Nemo nkulonda ukuti wemo uwataila muli Yawe.
Nemo natinkulembela imvwango amakumi yatatu.
Nupya zilakwazwa ukulondololola imilandu iyampomvu,
Utafyenga umupina pamulandu wakuti umupina.
Pano Yawe ali kavwangila wao,
Utandana icuza na antu acipyu,
Pano limwi ungambula imisango yao,
Utalaya ukulipilila uwa milandu inkongole zyakwe.
Pano ndi waposiwa ukulipila,
Utaezya ukutelula yanande yampiti amu citungu cako,
Ndi cakuti wemo walola penepo umuntu umwi umu cincile umu milimo,
Ndi cakuti ukulya icakulya nu muntu mucindame,
Ndi cakuti wapunuka, tala susula icikolomilo cako.
Utapupumila ivyakulya ivyativizipisya,
Utaivunola apakulonda ukama.
Ivyuma vyako limwi ungaponga nakuno viile,
Utalya nu muntu walusoko,
Limwi angakwama ati, “Iza kuno ndulye, nu kumwa kweneko.”
Akula sile lino walya, utandika nu kuluka konsi kano ulile,
Utalandila ivintu vyamano uku muntu umuwelewele,
Utalelula yanande yampititi acitungu cako,
Pano Kavwangila wao wene uwamaka,
Uwauvwa ningo vino kasambilizya akukunena,
Utata nanti panono ukusunda umwana.
Uwamunyambola nu mukota,
Mwanane, ndi waca wakwata amano,
Nupya umwenzo wane ulazanga wakwe cimwi,
Utazuwila yakaifya umu mwenzo wako,
Cumi kwene insita iliiza,
Uvwa kuno mwanane, nga ukwate amano,
Wemo utapita pamwi na akolesi,
Pano kwene umukolesi wensi pamwi nu mupunuke,
Uwauvwa kunondi ne so, nemuno nakuvyala.
Wemo ule ukale icumi, nupya utezya kucikazya.
Isi wa mwana umulungame akasansamuka sana.
Uwasansamusya so na nyoko,
Mwanane, ala sumba amano kuli vino nkukunena,
Umwanaci cizelele wene akoline na polowe umuzike,
Akoline ni cipondo cino cikateyamila antu umu nzila,
Uzye aaweni akakungumala? Uzye aaweni akapita yakusakamala?
Ayayo yano yakamwesya waini,
Ala wemo utalondelela ukuyenza kwakwe waini mu lwako,
Apa kusyalikizya wene akaluma wa nzoka,
Amanso yako yalalola ivinjelengwe,
Ulayuvwa ungati umuntu wino alambalile pali yemba,
Lilyo ale akuzamboka akuti, “Yatiyanguma uluma, lelo cisikuwaya!
Utazuwila antu yano yakwifya,
Pano yene yakaelenganya sile ivya ukukakasi umu myenzo yao.
Ing'anda ikakuulwa na antu yamano,
Ukwiluka ivintu ali kuno kukalenga ukuti mu miputule ya ng'anda,
Umuntu wamano waluta uwamaka,
Pano umuntu apakulwisya inkondo,
Iciwelewele ca muntu cikaposiwa ukuvwa umwalola amano.
Umuntu akapangila ukucita iviipe,
Iciwelewele ca muntu cikaelenganya sile ivya maifyo,
Nga watovoka ala amaka yako yalacepelwa
Uwakulula yano yakutwala ku mfwa.
Uzye ungakana ukuti, “Awe nemo ntamanyile umulandu?”
Mwanane, uwalya uci pano wene usuma,
Ali vino waya nu kumanya amano umu mwenzo wako.
Utateyamila umuntu umusuma apakuti umwiyile,
Umuntu musuma nanti angapumikiziwa ni vintu iviipe
Utasansamuka nga walola kuno isyamo lyaponela umwanisi wako.
Pano Umwene Leza alalola kuno wemo ukusansamuka
Antu aipe utayakwatila uluzazwe foo, nanti ukuyazuwila.
Pano umuntu mwipe wene wala wasyama, casila atakweti uyo.
Mwanane, ala mwine uwakwatila Umwene Leza icoopo,
Pano icilanduzi cao, cingakatuka,
Ivyalondelela penepo, imvwango zino zyafuma uku antu ya malango.
Kaputula wa milandu wino welela umuntu wino wayaifya,
Lelo yayo yano yapingwila umwipe ukulingana ni sunde,
Ukwasukana ivya mpomvu ali ucuza wa mpomvu.
Tala kuula ing'anda yako, alino ulime ni calo cako,
Utaya nu umboni wakusinila umuzo
Utalanda ukuti, “Eya, kwene nkumucita wakwe vino wancisile!
Nemo natazile impita umu vyalo vya vilimwa vya matingi,
Monsi sile nazanyile mwamela imyunga,
Alino ndolekesya, inkutumala, yasuka amano yiza,
“Endi mwandi tala sipula utulo panono,
Lelo kwene apa nsita ino uli umu tulo,
Amapinda nayauze yakwe Solomoni
Ukufisa umulandu ucindami wakwe Leza,
We muntu utange umanye ivikwelenganya umwene uwamu mpanga.
Fumya mwenemo yamunyela muli siluva,
Fumya mwenemo ivilolo vyakwisano iviipe,
Utaezya ukuicindamika apa manso yakwe yamwene ya pano nsi,
Cazipapo ukuti umwene umweneco kwene
Cino watuilolela we mweneco na manso yako,
Uvwanini nu muzo wino mwatimupusana nawe.
Pano limwi ndi cakuti yakuvwa kuli yauze,
Amazwi alondoloke yakolana ni viseekwa viyengese vyakwe zaabu,
Umuntu wamano ndi wanenola umuntu, uiteyanye ukuvwa,
Ivyaya ukuzuka kwakwe cuma umu nsita yakusinza,
Wiyo akalaya ivilayo vyampomvu ukwaula kufikilizya,
Ukutekela apa kukolopezya kaputula wa milandu nu ufuuke,
Nanti ndi cakuti wazana uci, lya uwikute,
Utaingila lili lili umu ng'anda ya muzo,
Akaimilila umuze umboni waufi,
Ukupaalila mu muntu atatailwa,
Icili cimwi nu kuzula ikoti umu nsita ya mpepo,
  Umwanisi wako ndi cakuti ali nu lusala, mupele icakumwa.
Fwandi cikoline wa kumukolonganikila amakala ya moto
Ulwambo lwene lukalenga icipyu,
Cazipapo ukwikala api paala lya ng'anda,
Ukuvwa ilyasi lisuma ukufuma uku mpanga ntali,
Umuntu musuma, wino uvwila icipondo intete,
Citazipa ukulya uci ukuluta apa cipimo
Umuntu wino atanga alesye umwenzo wakwe
Vivi kwene vino cuuma atange azanwe icisanya pakasi,
Vino katiti kakapontomoka na kamimbi nako ikafuma ikapapuka,
Umukota wazipila imfwalasi, ni cela nu mukowa naco umukanwa kakwe punda,
Utaasuka iciwelewele ukulinga nu welewele uno cakwata,
Uwaasuka iciwelewele ukulingana na muno uwelewele wakweco wayela,
Wiyo akatuma inkombe iyaula amano,
Ukuomvya ipinda umu kanwa ka ciwelewele,
Ukupeela umucinzii uku ciwelewele, cili wa kupusa iwe na legeni.
Ipinda umu kanwa ka ciwelewele lyaya wa musambo
Wiyo akalemba iciwelewele incito, wakola ulapwa,
Iciwelewele cikaswilila uku uyunganyi
Uzye watala walola umuntu akaitunga ukuya uwa mano?
Umukasu akavwanga ati, “Cisama awiyo umu nzila!
Vino icisasa cikasenuka ku na ku pa maincezi,
Antu akasu yakatonta na pakulya cakulya,
Umuntu umukasu akaitunga ukuya umucenjele
Ukuitela umu vikanza ivitakukumile,
Umuntu akatumpoka umuze ati, “Awe nkuseka sile,
waya wakwe cipena akuzukuza visonsololwa vya moto
Ukwaula inkwi, umoto ukazima.
Vivi kwene vino amakala yakanyesuka,
Amazwi ya muntu uwa lwambo yakolana wa vilyo vilyompe,
Akalomo kaundyondyo ni vitakwa viipe,
Umuntu wa lupato nanti angalufisa uli umu mivwangile yakwe,
Ndi cakuti wene wavwanga mazwi atelepe, utamuzumila,
Nanti angezya ukufisa ulupato umukucenjeloka,
Kimba wakwe polowe alaponelamo umwisikulu,
Umuntu uwantumpu akapata wiyo akacisa uku ufi wakwe.
Utaezya ukuitakizya apavya wanda wa mutondo,
Leka muze awino akuwanzye, utaiwanzya we mweneco.
Iwe lya nyoma, nu mucanga wene waluta ukunyoma,
Ulufyengo ni cipyu vyonsi ivya ononyi.
Cazipa yakusinkola apaswe,
Ivilonda vino cuzako angakucisa vitangaya ivyaku mufulo,
Umuntu aikwite akaswa ni lela lyakwe nacisenga,
Umuntu akazeuluka nu kusya icifulo cakwe wakolana ni cunyi,
Mafuta acinunu cisuma pamwi nu ubani vikazanzya umwenzo,
Utatazyela cuza wako nanti cuza wakwe so,
Mwanane, uye na mano, pakuti uzanzye umwenzo wane,
Uwamano ndi walola ingofyo, akafisama,
Pokolola ivyakuzwala vya muntu wino walaya ukulipilila umulendo.
Akapolelela umuze apa macaca, ala watasanzula ni zwi,
Umwanaci wa vikanza wakolana na mumbo.
Nu muntu wino angamutonsya,
Ndi vino icela cikanyola icela cuze,
Wiyo akasakamala umusamvu, aliwe akalya amasamvu.
Vino impumi zya antu zikaloleka umu manzi,
Vino imfwa ni lindi vitatala viikuta,
Kwaya ilungu lyakwengulwila siluva
Nanti sile wapondenkanya iciwelewele
Uwamanya ningo ivyaya imfwele zyako,
Pano ivyuma visiyelelela pe,
Isote ilyume nga lyafuma penepo,
nga lyene ukwata na ana yamfwele yano ungazwalila mwenemo,
Lyene ulola ni iziya lya mbuzi ilivule ilyakuilyokezya we mweneco,
Umuntu mwipe akapuuka, ala pasi na akumuzinganya.
Uyi wa muntu wa lukang'ansi ukakatusya ivikanza.
Umuntu mwipe akacuzya umulanda,
Wiyo akatazyela amasunde waya uku lusansa lwa antu aipe.
Antu akaifya yasitezya ivya ulungami.
Umulanda uwa miyele isuma
Umwana umwiluke ali wino akawaka amasunde,
Wiyo akasandulula ivyuma vyakwe umu kuomvya ulufyengo,
Ndi umwi akakana ukuvwa isunde,
Wiyo akalanga antu aololoke imiyele iipe,
Uwa vyuma angaitunga ukuya uwa mano,
Asuma ndi cakuti yacimvya,
Wiyo akafisa amaifyo yakwe atalaya nu longo foo.
Wiyo akaopa Yawe insita zyonsi uwa longo.
Umwene mwipe wino akateeka alanda,
Intunguluzi iyaula amano, yakwatisya ulufyengo.
Umuntu wino yakalondelezya apa utazi wa katwe,
Wiyo uwakaele alapusuka,
Wiyo akalima umusili wakwe alakwata ivyakulya ivingi.
Umuntu umutailwe alapolelelwa apakalamba.
Umuncizyanya waipa. Lelo kwene antu yangifya
Amanso yamakumbukila yakalondelela ivyuma,
Wiyo akakalipila auze,
Umuntu akaiya ivyakwe isi nanti nyina,
Umuntu uwalwiswa akakatusya ulwete.
Wiyo uwataila umu mano yakwe umweneco,
Wiyo akapeela ivintu ku apina, atalulilwa akantu, awe.
Antu aipe myenzo ndi yacindamikwa,
Umuntu uumalala umwenzo nanti yangezya uku mukalipila,
Asuma ndi cakuti yateeka, antu yakasansamuka.
Umuntu wino watemwa amano akazanzya isi.
Ndi cakuti kateeka wakwata ulungami, impanga yakwe ikakoma.
Ndi cakuti wazembeleka umuzo, ala waiteya ulukose.
Umuntu umwipe walyata ingazo zyakwe apa nkose zyakwe.
Umuntu akacita vyaololoke akasakamala insambu zya mupina.
Antu amisowe yakakatusya ulwete umu musumba,
Umuntu wamano ndi watwala iciwelewele uku cilye,
Antu akazwisya uwazi yapata umuntu wakaele.
Iciwelewele cikalangizya icipyu cakweco consi.
Ndi cakuti kateeka wakutika uku mazwi ya ntumpu,
Umuntu mupina na wiyo akamucuzya, yonsi yoili yakolana muli cii,
Umwene wino akapingwila apina ukwaula lufyengo,
Umukota nu kukalipila vikapeela amano,
Aipe nga yano yateeka, uyi ukakulilako.
Sunda umwanako
Ukusi umbwilo wakwe Leza,
Umuzya asilungikwa uku mazwi sile,
Umuntu umutumpe nupya iciwelewele angaya nu upaalilo,
Ndi wapololokezya umuzya ukutandikila uku wance wakwe,
Umuntu ndi wasoka, akakatusya ulwete,
Icilumba ca muntu cikamuletelela mpaka acefiwa,
Wino akapita nu mwivi, wiyo kwene ali mwanisi wakwe,
Ukoopa antu cili wa citeyo,
Antu avule yakalonda sile ukutemwikwa kuli yakateeka.
Antu asicita vyaololoke yakapata antu aololoke,
Ya ali mapinda yakwe Aguli,
Endi, nemo ntakweti amano ukuluta antu yonsi.
Ntasambilila amano,
Uzye aweni uwatala wakwela ukwiyulu, alino nupya awelako?
Amazwi yonsi yakwe Leza acumi.
Mu mazwi yakwe, kutaya uwakuti aungilizyemo kamwi,
We Leza wane nkukulenga sile ivintu viili,
Utaleka nje uwantumpu kunuli,
ukoopa ukuti ndi nikutisya,
Utaamba umuzya ku musambazi wakwe,
“Kwaya insiki imwi ino ikatipwila isi
Insiki ino ikati, ‘Swemo twazipa,
Insiki ya antu ya vilumba apa manso,
Insiki ya antu yano utwinso twakalipa wa lupanga.
Umunsundu wakwata ana yakaci yaili.’
Ilindi, indilwa ya ng'umba, umusili uno amanzi yaposiwa ukwikusya,
Umuntu ali wensi wino akaseka isi
Kwayako ivintu vitatu vino vyampezya amano,
Inzila yakwe lyang'anda umwiyulu,
Uo uli mwata wa mwanaci cizelele.
Kwaya ivintu vitatu, vivyo ivyaya itensya nsi.
umuzya wino akalasikwa apa wene,
umwanaci wino antu yapata lelo umusakwe,
Kwaya kweneko ivya umi vini ivicepesye pano nsi.
Utunyelele utuntu tumwi tuno tutakoma.
Tupiimbi nato tuposiwa ukuitaasya,
Makanta nawe atakwata umwene,
Mususwe wino ungalema ukwikasa,
Kwaya kweneko ivintu vitatu ivikafyata usakausaka.
cisama uwakwatisya amaka ukuluta inyama zyonsi,
Mukolwe wino akataaza pali yanyina nkoko,
Ndi wacita uwelewele uwa kusoka, uvwa ni cipyu,
Pano ndi wengulula ulwambu lwi ziya, ungakwata amafuta.
Yaa nayo ali mapinda ya mwene Lemueli waku Masa
Yemwe! We mwanane,
Utaca waonona amaka yako ku anaci,
Uvwikisye, we mwanane Lemueli.
Pano limwi ndi yamwa,
Uwapeela uwengwa kuli yayo akufwa,
Yate sile yamwe apakuti yilile uku ulanda wao,
Uwavwangila yayo atangaivwangila na yonsi atazyelwa.
Uwalanda nu kupingula ivilungame.
Aweni wiyo angazana umuci umufyeleke?
Iya wakwe wamutaila nu kumutekela umwenzo,
Wene akacitila iya ivisuma,
Akalondelezya amavumbu ya mfwele,
Waya wa wato wa aculuzi,
Akakatuka katondotondo
Akaceceta icalo, nga acikala.
Akaifyenta apa mala, nu kuomba pamaka na makasa yakwe.
Wamanya ningo ukuti umulimo wakwe uwamuzano.
Akapunga pamba wakwe,
Akakonzolola ikasa lyakwe nu kupeela uku alanda,
Umu nsita yakwe cuuma,
Akaipikwila sile wenga ivyakuzwala.
Iya nawe akacindikwa wakwe cimwi,
Akapikula insalu ni misipi,
Wene wakalawana
Wene walamoka umu kulanda,
Akaangalila ningo ivikacitika umu ng'anda yakwe.
Ana yakwe aonsi yakakatuka
“Anaci aingi nayo kwene yakacita ivisuma,
Upaale wene ukasomba sile.
Icansambu ukumutaizya pali vino waomvile.
