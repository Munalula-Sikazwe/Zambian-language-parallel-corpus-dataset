  Muñ'a Bupilo a fa mupolofita Zakaria manzwi a, ili mwa kweli ya busupa ni i liñwi ya silimo sa bubeli sa puso ya Dariusi mulena yo muhulu wa Peresia. Zakaria n'e li mwan'a Berekia, mi ili muikulu wa Ido. 
Muñ'a Bupilo ya Maata Kaufela a bulelela Zakaria kuli a taluseze batu, a li, “Na, Muñ'a Bupilo, ne ni nyemezi hahulu bo kukw'a mina. 
Kono cwale na mi bulelela, ni li, ‘Mu kutele ku na, mi ni na, ni ta kutela ku mina. 
Mu si ke mwa ba sina bo kukw'a mina. Bapolofita ba ba ne ba li teñi pili ne ba ba bulelezi manzwi a ka, ku ba taluseza kuli ba si ke ba pila bupilo bo bu maswe bwa sibi hape. Kono ne ba sa ni utwi kamba ku ni kuteka. 
Cwale bo kukw'a mina ni bapolofita bao ha ba sa li yo. 
Ni file bo kukw'a mina litaelo ni litemuso ka batanga ba ka bona bapolofita, kono ha ba si ka li mamela mi ba tahelwa ki ziezi. Kwa mafelelezo ba baka mi ba lumela kuli ki na, Muñ'a Bupilo ya Maata Kaufela, ya ba utwisize butuku bo bu swanela likezo za bona, sina mo ne ni lelezi.’ ”
Mwa silimo sa bubeli Dariusi a nz'a li mulena yo muhulu, ka lizazi la bumashumi a mabeli ka a mane la kweli ya bulishumi ka i liñwi ili kweli ya Shebati busihu, Muñ'a Bupilo a ni fa litaba ka pono. 
 Na bona lingeloi la Muñ'a Bupilo li pahami pizi ye kunoñu. La yema mwahal'a libumbu la likota za mikwe ili mwa libala, mi mwamulaho wa lona ne ku na ni lipizi ze ñwi, ze kunoñu, ze sweu, ni za mibala-bala. 
Na li buza, na li, “Muñ'a ka, lipizi ze li talusañi?”
Muñ'a Bupilo u ba lumile ku t'o tatuba lifasi.”
Za bihela lingeloi, za li, “Lu potolohile lifasi kaufela, mi lu fumani kuli kaufel'a lona ha li sa na tuso mi li tuzwi.”
Cwale lingeloi la li, “Muñ'a Bupilo ya Maata Kaufela, n'o halifezi Jerusalema ni minzi ya Juda ka lilimo ze mashumi a supile. Ku ta nga nako ye kuma kai pili u si ka ba bonisa musa wa hao?”
Muñ'a Bupilo a alaba lingeloi ka manzwi a omba-omba. 
Lingeloi la ni bulelela ku huweleza s'a bulezi Muñ'a Bupilo ya Maata Kaufela, h'a ize, “Ni na ni lilato le lituna ni buikalabelo ka munzi wa ka o kenile ona Jerusalema. 
Ni halifezi hahulu macaba a ikola kozo ni bupilo bo bunde cwalo. Ha ne ni sa nyemezi batu ba ka, ona macaba a, a hulisize hahulu manyando a bona. 
Cwale ni kutezi mwa Jerusalema ku t'o bonisa munzi wo musa wa ka. Tempele ya ka i ka zuswa hape, ni munzi u ta yahiwa sinca.”
Hape lingeloi la ni bulelela kuli ni zibise sicaba, ni li, “Muñ'a Bupilo ya Maata Kaufela u li minzi ya hae i ka zwelapili hape, mi hape u ta tusa Jerusalema, mi u ta u biza munzi wa hae luli.”
Mwa pono ye ñwi na bona manaka a lipulu a mane. 
Na buza lingeloi le ne li bulela ni na, na li, “Manaka a, a talusañi?”
Cwale Muñ'a Bupilo a ni bonisa babeleki ba bane ba ba na ni lisando. 
Na buza, na li, “Banna ba ba til'o ezañi?”
Mwa pono ye ñwi na bona munna ya n'a sweli muhala wa litikanyo mwa lizoho. 
Na buza, na li, “U ya kai?”
Cwale na bona lingeloi le ne ni bulela ni lona li sutelela kwapili, mi la t'o katanyezwa ki le liñwi. 
La pili la li ku le liñwi, “Mata, u bulelele mucaha yani ya sweli muhala wa litikanyo kuli ku ta ba ni batu ni likomu ze ñata hahulu mwa Jerusalema kuli mane ha u na ku ba ni mamota. 
Muñ'a Bupilo u sepisize kuli ki yena kasibili ya ta ba limota la mulilo le li potolohile munzi ni ku u sileleza, ni kuli u ta pila mwateñi ka bulena bwa hae kaufela.”
“Mu tahe! Mu tahe! Mu zwe mwa naha ya kwa mutulo,” ku bulela Mulimu. “Ni mi hasanyelize mwa maneku a mane. 
Mu tahe mwa Jerusalema mina ba ba pila mwa butanga mwa Babilona ya n'a nz'a fokola.”
Muñ'a Bupilo ya Maata Kaufela a ni luma ku tisa litaba ze kwa macaba a n'a hapile batu ba hae. A li, “Ufi ni ufi ya mi nata, u nata batu ba butokwa hahulu ku na. 
Yena Muñ'a Bupilo kasibili u ta mi lwanisa, mi u ta luiwa ki batu ba ba ne ba li batanga ba mina.”
Muñ'a Bupilo a li, “Mu opele ka tabo, mina batu ba Jerusalema! Na taha ni t'o pila mwahal'a mina!”
Ka yona nako yeo batu ba macaba a mañata ba ka taha ku Muñ'a Bupilo, mi ba t'o ba batu ba hae. U ta pila mwahal'a mina, mi mu ta ziba kuli u ni lumile ku mina. 
Hape Juda u ta kutela ku ba liluwo la Muñ'a Bupilo mwa naha ye kenile, mi Jerusalema u ka ba munzi w'a lata hahulu ka ku fitisisa.
Kaufel'a mina mu kuze fapil'a Muñ'a Bupilo, kakuli wa taha ku zwa mwa sibaka sa hae se si kenile.
  Mwa pono ye ñwi Muñ'a Bupilo a ni bonisa Joshua muprisita yo muhulu a yemi fapil'a lingeloi la Mulena. Mi Satani n'a yemi kwatuko a Joshua, a itukiselize ku mu zekisa. 
 Lingeloi la Muñ'a Bupilo la li ku Satani, “Muñ'a Bupilo a ku atule, wena Satani. Muñ'a Bupilo ya lata Jerusalema a ku fe mulatu. Munna yo, Joshua, u swana sina kota ye yokozwi fa liiso i nze i tuka.”
Joshua n'a yemi fo a nz'a apezi liapalo ze masila. 
Lingeloi la li kwa batusi ba lona ba kwa lihalimu, “A mu zwise liapalo zeo za masila z'a apezi mutu yo.” Cwale kih'a li li ku Joshua, “Ni zwisize sibi sa hao, mi ni ta ku fa liapalo ze nca, z'o ta apala.”
La laela batusi ba lona ku apesa Joshua tukwe ye kenile kwa toho. Ba eza cwalo mi ba mu apesa liapalo ze nca, lingeloi la Muñ'a Bupilo li nze li yemi mo.
Cwale lingeloi la bulelela Joshua. 
La bulela kuli Muñ'a Bupilo ya Maata Kaufela n'a ize, “Haiba u mamela milao ya ka ni ku eza misebezi ye ni ku file, fohe ni ta ku fa maata a ku talima za Tempele ya ka ni ku mamela malapa a yona, mi ni ta utwa litapelo za hao, sina mo ni utwela litapelo za mangeloi a fapil'a ka. 
 Teeleza cwale, Joshua, wena ya li muprisita yo muhulu. Mu teeleze ni mina baprisita ba bañwi, mina sisupo sa bunde bwa kwapili. Ni ka tisa mutang'a ka ya bizwa Mutai! 
Ni beya fapil'a Joshua licwe li li liñwi le li na ni maneku a supile. Ni ka cakula manzwi fateñi, mi ka lizazi li li liñwi feela ni ta zwisa sibi sa naha ye. 
 Lizazi leo ha li ka fita, yo muñwi ni yo muñwi wa mina u ka mema wahabo kuli a t'o ina ni yena ka kozo mwa likota za mina za veine ni za lifeiga.”
Lingeloi le ne li bulela ni na la taha hape mi la t'o ni zusa sina ya n'a lobezi. 
La ni buza, la li, “U bonañi?”
 Kwatuko a sipahekelo sa lilampi ku bonahala sina likota ze peli za olive, ye ñwi kafa ni ye ñwi kafa.” 
Cwale na buza lingeloi, na li, “Ze li talusañi, muñ'a ka?”
La alaba, la li, “Kanti ha u zibi?”
Lingeloi la ni bulelela kuli ni y'o taluseza Zerubabele manzwi ao a zwa ku Muñ'a Bupilo, a li, “Ha si ka maata a ndwa kamba ka tata ya hao kuli u ta kona ku tula, kono ili ka maata a zwa ku na. 
Butata bo butuna ka ku fitisisa bu ta fela feela fapil'a hao. U ta yaha Tempele sinca ni ku beya licwe la mafelelezo mwa sibaka sa lona, batu ba nze ba huweleza, ba li ‘Mawee! Ha si bunde boo!’ ”
Hape ba telwa ki manzwi a mañwi a zwa ku Muñ'a Bupilo. 
A li, “Zerubabele u tomile mutomo wa Tempele, mi u ta feleleza muyaho. Zeo ha li se li ezahalile, batu ba ka ba ka ziba kuli ni ku lumile ku bona. 
  Lingeloi la li ku na, “Lilampi ze supile ki meeto a supile a Muñ'a Bupilo, a bona mwa lifasi kamukana.”
  Cwale na mu buza, na li, “Likota za olive ze peli zeo, ze bonahala mwa maneku a mabeli a sipahaekelo sa lilampi, li talusañi? 
Mi taluso ya mitai ya olive ye mibeli, ye kwatuko a lipompi ze peli ze gauda mo ku zwela mafula a olive, ki ifi?”
La ni buza, la li, “Kanti ha u zibi?”
Cwale la li, “Ba ki bona batu ba babeli, ba ba ketilwe ki Mulimu, ili ba ba tozizwe kuli ba mu sebeleze, yena Mulena wa lifasi kaufela.”
Na talima hape, mi ka yona nako yeo na bona buka ye fufa mwa mbuyumbyulu. 
Lingeloi la ni buza se ne ni bona. Na alaba, na li, “Ni bona buka ye tatilwe ye fufa. Butelele bwa yona bu likana ni mapeka a lishumi mi mwa bukuswani i likana ni mapeka a ketalizoho.”
Cwale la li ku na, “Fa ku ñozwi sikuto se si ya mwa naha kaufela. Kwa neku le liñwi la buka yeo ne ku ñozwi kuli lisholi kaufela u ka zwiswa mwa naha. Mi kwa neku le liñwi ne ku ñozwi kuli lihata ufi ni ufi ya ta konka ka buhata, ni yena cwalo u ta zwiswa. 
Muñ'a Bupilo ya Maata Kaufela u li u ta kuta, mi sikuto seo si ta kena mwa ndu ya lisholi ufi ni ufi, ni ya mutu kaufela ya konka fapil'a mulao ka buhata. Si ta ina mwa mandu a bona ni ku ba feza kaufela.”
Lingeloi la bonahala hape mi la li, “Bona se si taha cwale!”
Na buza, na li, “Ki sika mañi?”
Sizuma ne si na ni sikwahezo sa loto. Ha ni nze ni talimezi, sikwahezo seo sa loto sa kwahululwa, mi mwa sizuma mo ne ku inzi musali!
Lingeloi la li, “Musali yo u yemi mwa sibaka sa bumaswe.” Cwale la mu kasheza mwahali, mi la kwahela sizuma seo. 
Na talima mwahalimu mi na bona basali ba babeli, ba ba na ni mafufa a maata a swana sina a ñungu, ba fufela ku na. Ba nanula sizuma, ba ya ni sona mwa mbyumbyulu.
Na buza lingeloi, na li, “Ba si isa kai?”
La alaba, la li, “Ba si isa kwa Babilona ko ba ta y'o si yahela tempele. Tempele ha i se i felile, sizuma seo si ta beiwa mwateñi kuli si lapelwe.”
Na ba ni pono ye ñwi. Mwa pono yeo na bona likoloi ze ne, li taha li zwa mwahal'a malundu a mabeli a kopa. 
 Koloi ya pili ne i hohiwa ki lipizi ze kunoñu, ya bubeli ki lipizi ze nsu. 
 Koloi ya bulalu ne i hohiwa ki ze sweu, mi ya bune yona ne i hohiwa ki lipizi za mibala-bala. 
Cwale na buza lingeloi, na li, “Muñ'a ka, likoloi ze li talusañi?”
  La alaba, la li, “Likoloi ze, ki mioya ye mine. Kihona i sa z'o zwa ku Mulena wa lifasi kaufela.”
Koloi ye n'e hohiwa ki lipizi ze nsu n'e ya kwa mutulo, ili kwa Babilona. Ze sweu ne li ya kwa wiko, mi za mibala-bala zona ne li ya kwa naha ya kwa mboela. 
Ha ku t'o zwa lipizi za mibala-bala, za lakaza hahulu ku matela ku y'o tatuba lifasi. Lingeloi la li ku zona, “Mu ye, mu y'o tatuba lifasi.” Mi za eza cwalo. 
Cwale lingeloi la ni huweleza, la li, “Lipizi ze ile kwa mutulo, kwa Babilona, li kuyuzi bunyemi bwa Muñ'a Bupilo.”
Muñ'a Bupilo a ni laela, a li, 
“U nge limpo ze tisizwe ki ba ba hapilwe, ili bo Helidai, Tobija ni Jedaya, mi u ye ka lona lizazi leo kwa munzi wa Josiasi mwan'a Zefania. Banna ba kaufela ba se ba kutile ku zwa kwa butanga mwa Babilona. 
U eze kuwani ya bulena ka silivela ni gauda ye ba ku file, mi u i beye kwa toho ya muprisita yo muhulu, yena Joshua mwan'a Jozadaki. 
 U mu bulelele kuli Muñ'a Bupilo ya Maata Kaufela u li, ‘Mutu ya bizwa Mutai u ta mela mwa sibaka sa hae, mi u ta yaha Tempele ya Muñ'a Bupilo sinca. 
Ki yena ya ta i yaha, mi u ta fiwa likute le li swanela mulena, mi u ta busa batu ba hae. Kwatuko a lubona lwa hae ku ta yema muprisita, mi ba ta sebelisana hamoho ka kozo ni kutwano.’ 
Kuwani ya bulena i ka ba kupuzo mwa Tempele ya Muñ'a Bupilo ili ku kuteka Helidai, Tobija, Jedaya ni Josiasi.”
Banna ba ba pila kwahule ba ka t'o tusa kwa ku yaha Tempele ya Muñ'a Bupilo sinca. Mi ha i se i yahilwe sinca, fohe mu ta ziba kuli Muñ'a Bupilo ya Maata Kaufela u ni lumile ku mina! Zeo li ta ezahala haiba mu mamela hahulu litaelo za Mulena Mulimu wa mina.
Zakaria a li, “Muñ'a Bupilo u ni file manzwi mwa silimo sa bune sa puso ya Mulena Dariusi, ka lizazi la bune mwa kweli ya busupa ni ze peli, ili kweli ye bizwa Kisileu.”
Batu ba mwa Betele ne ba lumile Shazere ni Regemi-Meleki ni batu ba bona kwa Tempele ya Muñ'a Bupilo ya Maata Kaufela ku t'o kupela sicaba limbuyoti za Muñ'a Bupilo. 
Ba t'o buza baprisita ni bapolofita puzo ye, ye li, “Kikuli lu zwelepili ku lilela ku sinyeha kwa Tempele, ka ku itima lico mwa kweli ni kweli ya buketalizoho, sina mo ne lu ezezanga ka lilimo ze ñata ku fitela nako ye?”
Manzwi a Muñ'a Bupilo a taha ku na. 
A li, “U bulelele batu ba mwa naha, ni baprisita, kuli ha ne ba nze ba itima lico ni ku lila mwa likweli za buketalizoho ni za busupa, mwa lilimo ze mashumi a supile ze, n'e si ka ku ni kuteka. 
Mi ha ne ba nze ba ca ni ku nwa, ne ba bata feela kuli bona ba kule.”
Ki sona s'a n'a bulezi Muñ'a Bupilo ka bapolofita ba pili, ka nako yeo Jerusalema ha n'o sa iketile mi u tezi batu, ku nze ku na ni batu ba ba ne ba yahile mwa minzi ye ne u potolohile, ni kwa neku la mboela, ni kwatas'a malundu a kwa wiko.
Muñ'a Bupilo a fa manzwi a ku Zakaria, a li, 
“Ni file batu ba ka litaelo ze kale-kale. ‘Mu swanezi ku bona kuli ku atulwa ka mulao, mi mu swanezi ku ba ni musa ni mukekecima ku ba bañwi. 
Mu si ke mwa putelela limbelwa, lindiala ni bazwahule ba ba pila mwahal'a mina, kamba mañi ni mañi ya tokwa tuso. Hape mu si ke mwa lela mikwa ya ku ezana maswe.’
“Kono batu, ka mahañi a bona, ba hanile ku teeleza. Ba itiba lizebe. 
Ba tatafaza lipilu za bona sina licwe, mi kakuli ba hanile ku teeleza kwa tuto ye ne ni lumelezi ka bapolofita ba ba ne ba li teñi pili, na ba halifela. 
Kabakala kuli ne ba si ka utwa ha ne ni bulela, ha ni si ka alaba litapelo za bona. 
Ni ba fefuzi sina liñungwa kuli ba y'o pila mwa manaha a sili. Naha ye nde ye, ne i siyezi ili matota, ku si na ya pila mwateñi.”
Muñ'a Bupilo ya Maata Kaufela a fa Zakaria manzwi a. 
A li, “Ni lakalize hahulu ku tusa Jerusalema kabakala lilato la ka le lituna kwa batu ba hae, ili lilato le li ni tahiselize kuli ni halifele lila za hae. 
Ni ta kutela mwa Jerusalema, munzi wa ka o kenile, mi ni pile mwateñi. U ta bizwa munzi o sepahala, mi Lilundu la Muñ'a Bupilo ya Maata Kaufela li ka bizwa lilundu le li kenile. 
Hape ku ta ba ni macembele ba banna ni ba basali, basupali luli ba ba zamaela fa lutaa, ba ta pumulela mwa lipatelo za munzi wa Jerusalema. 
Mikwakwa i ka tala bashimani ni basizana ba ba bapalela mwateñi.
“Nto ye i ka bonahala inge ye sa konahali kwa batu ba sicaba ba ba siyezi, kono isiñi ku na. 
Ni ta lukulula batu ba ka mwa linaha mo ne ba isizwe. 
Ni ta ba kutisa ku zwa kwa upa ni kwa wiko ku t'o pila mwa Jerusalema. Ba ta ba batu ba ka, mi ni na, ni be Mulimu wa bona, mi ni ta ba busa ka ku sepahala ni ka ku luka.
“Mu tiye lipilu. Cwale mu utwa manzwi a swana ni a n'a bulezwi ki mupolofita ka nako ye ku kalwa ku ezwa mutomo wa ku yaha sinca Tempele ya ka. 
Pili nako yeo i si ka fita, ne ku si na ya na ka kona ku sebelisa batu kamba lifolofolo, mi ne ku si na ya na ka pila kwa lila za hae. Ne ni kenyize sitoyo mwahal'a batu. 
Kono cwale ba sicaba se, ba ba sa pila, ni ba pilisa ka mukwa u sili. 
Ba ta cala lico za bona ka kozo. Likota za bona za veine li ka beya miselo, lifasi li ka melisa limela, mi ku ta ba ni pula ye ñata. Ni ta fa limbuyoti ze kaufela kwa batu ba sicaba sa ka ba ba sa pila. 
Batu ba Juda ni Isilaele! Kwakale bazwahule ne ba kutanga ba bañwi ka ku bulela kuli, ‘Likozi ze kile za wela ba Juda ni Isilaele li wele fahalimw'a mina!’ Kono ni ka mi pilisa, mi cwale bazwahule bao ba ka li, ‘Mu fuyolwe sina batu ba Juda ni ba Isilaele!’ Cwale mu tiye lipilu, mi mu si ke mwa saba.”
Muñ'a Bupilo ya Maata Kaufela u li, “Bo kukw'a mina ha ne ba ni nyemisize, ne ni lelile ku ba tiseza kozi, mi ha ni si ka cinca muhupulo wa ka, kono na zwelapili mwa milelo ya ka. 
Kono cwale ni hupula ku fuyola batu ba Jerusalema ni ba Juda. Cwalehe, mu si ke mwa saba. 
 Lika ze mu swanela ku eza ki ze. Mu bulele niti ku yo muñwi ni yo muñwi. Mwa likuta mu atule ka ku luka ko ku ka tisa kozo. 
Mu si ke mwa lela mikwa ya ku utwisana butuku. Mu si ke mwa fa bupaki bwa buhata ha mu konka mwa kuta. Ni toile buhata, sobozi ni mifili-fili.”
Muñ'a Bupilo ya Maata Kaufela u file Zakaria manzwi a. 
A li, “Ku itima lico ko ne ku eziwa mwa kweli ya bune, ya buketalizoho, ya busupa ni ya bulishumi, ku ka ba mikiti ya nyakalalo ni tabo kwa batu ba Juda. Cwale mu swanezi ku lata niti ni kozo.”
Muñ'a Bupilo ya Maata Kaufela, u li, “Nako ya taha fo ba ka tela batu ba ba zwa mwa minzi ye mituna kwa Jerusalema. 
Batu ba munzi o muñwi ba ta li ku ba o muñwi, ‘Lu y'o sebeleza Muñ'a Bupilo ya Maata Kaufela ni ku lapela kuli a lu fuyole. A lu yeñi kaufela!’ 
Batu ba mishobo-shobo ni macaba a maata ba ka taha kwa Jerusalema ku t'o sebeleza Muñ'a Bupilo ya Maata Kaufela ni ku t'o ikupela limbuyoti za hae. 
Ku ona mazazi ao, bazwahule ba lishumi ba ka taha ku Mujuda a li muñwi, ba li, ‘Lu bata ku ya ni wena, kakuli lu utwile kuli Mulimu u na ni mina.’ ”
   Ki a manzwi a Muñ'a Bupilo. U laezi kuli naha ya Haderaki ni munzi wa Damaseka li utwiswe butuku. Ha si mishobo ya Isilaele feela, kono lifasi kaufela ki la Muñ'a Bupilo. 
Hamati, ye ipumela museto ni Haderaki, ni yona ki ya hae, ni minzi ya Tire ni Sidoni cwalo, hamoho ni bukwala bwa yona kaufela. 
Tire u ikahezi makwakwa a hae, ni ku kubukanya silivela ni gauda, mane n'e s'e li ye ñata hahulu sina matakala! 
Kono Mulena u ta nga linto kaufela z'a na ni zona. U ta nepela bufumu bwa ona mwa liwate, mi munzi u ta cisiwa lotee.
  Munzi wa Ashikeloni u ta bona zeo, mi u ta saba. Munzi wa Gaza u ta li bona mi u ta utwa butuku hahulu. Ku ta ba cwalo ni ku wa Ekeroni, kakuli z'o n'o sepile li ka be li shandaukile. Gaza u ta latehelwa ki mulen'a ona, mi Ashikeloni u ka siyala u li litota. 
Mwa Ashidodi ku ta pila batu ba mishobo-shobo. Muñ'a Bupilo u li, “Ni ta kokobeza Mafilisita ba kaufela, ba ba ikuhumusa. 
Ha ba sa na ku ca nama ye sa na ni mali, kamba lico ze ñwi ze hanisizwe. Ba ba sa pila kaufela ba ka ba kalulo ya batu ba ka, mi ba ka swana sina lusika mwa mushobo wa Juda. Ekeroni u ta fetuha kalulo ya batu ba ka, sina mo ba ezelize Majebusi. 
“Ni ta libelela naha ya ka ni ku hanisa limpi za lila ku fita mwateñi. Ha ni na ku lumelela babusi ba ba lunya ku nyandisa batu ba ka hape. Ni boni mo ba nyandezi batu ba ka.”
  Mu tabe, mu tabe, batu ba Sione!
  Muñ'a Bupilo, u li,
  Muñ'a Bupilo u li,
Mu kute, mina batanga
Ni ta itusisa Juda
Muñ'a Bupilo u ta bonahala
Muñ'a Bupilo ya Maata Kaufela
Lizazi leo ha li ka taha
Naha yeo i ta ba ye nde
Mu kupe pula ku Muñ'a Bupilo ka nako ya maseulo. Ki Muñ'a Bupilo ya tisa malu a pula ni lufafazani, kuli masimu a batu kaufela a be a matala. 
 Batu ba lapela maswaniso ni balauli, kono likalabo ze ba fumana ha li na tuso. Ki za buhata. Ba bañwi ba toloka litolo, kono ba bañwi ba lyanganisa. Buiketo bo ba sepisa ha bu na tuso. Cwale batu ba yembana feela sina lingu ze latehile. Ba mwa manyando kakuli ha ba na mueteleli.
Muñ'a Bupilo u li, “Ni nyemezi balicaba ba ba busa batu ba ka, mi ni ta ba utwisa butuku. Batu ba Juda ki ba ka, mi na, Muñ'a Bupilo ya Maata Kaufela, ni ta ba babalela. Ba ta ba lipizi za ka za ndwa ze maata. 
Ku bona ku ta bumaneha babusi, baeteleli ni balauli ba ndwa, ba ba ta busa batu ba ka. 
Batu ba Juda ba ta tula sina masole ha ba hatikela lila za bona mwa sileze sa mwa mukwakwa. Ba ta lwana kakuli Muñ'a Bupilo u na ni bona, mi ba ta tula ni yona mpi ya ba ba pahami fa lipizi.
“Ni ta fa batu ba Juda maata.
Batu ba Isilaele ba ta ba ni maata
“Ni ta biza batu ba ka,
  Niha ni ba hasanyelize mwa macaba,
Ni ta ba kutiseza kwa hae
Ha ba ta fita mwa liwate
Ni ta fa batu ba ka maata.
Lebanoni, kwalula minyako ya hao,
U lile mi u bokolole,
Babusi ba liliswa ki maswabi.
Mulena Mulimu wa ka a li ku na, “U ikeze inge mulisana wa mutapi wa lingu ze y'o bulaiwa. 
Bañi ba zona ba li bulaya, mi ha ba utwiswi butuku. Ba lekisa nama mi ba li, ‘Ku lumbiwe Muñ'a Bupilo! Luna lu fumile!’ Nihaili bona balisana ba zona ha ba li shweli makeke.”
Muñ'a Bupilo a li, “Ha ni sa na ku utwela batu kaufela butuku ba ba pila mwa lifasi. Na kasibili ni ta beya batu kamukana mwa maata a babusi ba bona. Babusi bao ba ta sinya naha, mi ha ni na ku i lukulula mwa maata a bona.”
Ba ba ne ba leka ni ku lekisa lingu ba ni file musebezi, mi na ba mulisana wa lingu ze ne li y'o bulaiwa. Na nga milamu ye mibeli. O muñwi na u beya libizo la Sishemo, mi o muñwi na u biza Kopano. Mi na babalela mutapi. 
Na tokwa buiswalo ka balisana ba bañwi ba balalu, ba ba ne ba ni toile, mi na ba zwisa mwa kweli i liñwi. 
Kiha ni li kwa mutapi, “Ha ni sa ba mulisan'a mina hape. Ze ka shwa, li shwe ko. Ze ka bulaiwa, li bulaiwe ko. Ze siyezi li ta bulayana ili zona.” 
Cwale na nga mulamu o bizwa Sishemo mi na u loba, ili ku felisa bulikani bw'a n'a isweli Muñ'a Bupilo ni macaba. 
Cwale bulikani bwa feliswa ka ona lizazi leo. Baleki ni balekisi ba lingu ne ba ni talimezi mi ba lemuha kuli Muñ'a Bupilo n'a bulela ka ze ni ezize. 
  Na li ku bona, “Haiba mu lata, mu ni fe tuelo ya ka. Kono haiba ku si cwalo, mu i buluke.” Cwale ba ni fa tuelo ya mali a muwaya-waya wa silivela, a eza mashumi a malalu.
Muñ'a Bupilo a li ku na, “U a beye mwa pulukelo ya Tempele.” Cwale na nga mashumi a malalu a muwaya-waya wa silivela, ili yona palo ye tuna ye ne ba hupula kuli ya ni likana, na i beya mwa pulukelo ya Tempele. 
Cwale na loba mulamu wa bubeli, o n'o bizwa Kopano, mi kopano ya Juda ni Isilaele ya fela.
Cwale Muñ'a Bupilo a li ku na, “Kutela hape mwa bulisana, mi cwale i ka ba bo bu si na tuso. 
Ni beile mulisana ku babalela mutapi wa lingu za ka, kono h'a tusi lingu ze bata ku shwa, kamba ku bata ze latehile, kamba ku alafa ze holofezi, kamba ku uta ze sa pila. Bakeñisa ku eza cwalo, yena u ca feela nama ya lingu ze nunile hahulu, ni ku pazaula litaku za zona. 
Ki a manzwi a Muñ'a Bupilo ka za Isilaele, yena Muñ'a Bupilo ya bapuzi mahalimu, ya ezize lifasi, ni ku fa mutu bupilo. U li, 
“Ni ka eza Jerusalema sina sinwiso sa waine. Macaba a u potolohile a ka nwa mane a tantalike sina batu ba ba kozwi. Macaba h'a ta hapa Jerusalema, ni yona minzi kaufela ya naha ya Juda i ta hapiwa cwalo. 
Kono nako yeo ha i ka fita ni ka eza Jerusalema sina licwe le li bukiti. Sicaba sifi ni sifi se si ta lika ku li nanula si ka holofala. Macaba kaufela a lifasi a ta kopanya limpi ku u lwanisa. 
Ka yona nako yeo ni ta sabisa lipizi za bona kaufela, ni ku takanya bapahami ba zona kaufela. Ni ka libelela batu ba Juda, kono lipizi za lila za bona ni ta li eza libofu. 
Cwale masika a Juda a ta ikambota mwa lipilu, a li, ‘Muñ'a Bupilo, Mulimu ya Maata Kaufela, u fa maata kwa batu ba hae ba ba pila mwa Jerusalema.’
“Ka yona nako yeo ni ta eza masika a Juda sina mulilo o mwa mushitu kamba mwa simu ya lico ze buzwize. Ba ta feza macaba kaufela a fakaufi ni bona. Batu ba Jerusalema ba ta siyala ba iketile mwa munzi.
“Na, Muñ'a Bupilo, ni ta fa pili limpi za Juda maata a ku tula pili, ili kuli likute le ba ta fiwa baikulu ba Davida ni batu ba Jerusalema, li si ke la ba le lituna ku fita la ba Juda kaufela. 
Ka yona nako yeo Muñ'a Bupilo u ta sileleza ba ba pila mwa Jerusalema, mane nihaili ba ba fokola ka ku fitisisa mwahal'a bona, ba ta ba ni maata sina Davida. Baikulu ba Davida ba ta ba etelela sina Mulimu, kamba lingeloi la Muñ'a Bupilo. 
Ka yona nako yeo ni ta sinya sicaba kaufela se si ta lika ku lwanisa Jerusalema.
   “Ni ta sela moya wa musa ni wa bulapeli kwa baikulu ba Davida ni batu ba Jerusalema. Ba ka talima ku yena ye ne ba bulaile ka lilumo, mi ba ta mu lilela sina ba ba silisa mwana wa libanda. Ba ka silisa hahulu, sina ba ba shwezwi ki mweli wa bona wa mushimani. 
Ka yona nako yeo sililo sa mwa Jerusalema si ta ba se situna sina sa Baale mwa libala la Megido. 
Mba ye ñwi ni ye ñwi mwa naha i ta isiliseza i nosi. Bana ba mba ye simuluhile ku Davida ba ta silisa ba nosi. Bana ba ba simuluhile ku Natani ba ta silisa ba nosi. 
“Nako yeo ha i ta fita,” ku bulela Muñ'a Bupilo ya Maata Kaufela, “ku ta punyiwa liwelu-welu mo ku ta keniswa baikulu ba Davida ni batu ba Jerusalema kwa libi ni kwa bulapeli bwa bona bwa milimu ya maswaniso. 
Ka yona nako yeo ni ta zwisa mabizo a milimu ya maswaniso mwa naha, mi ha ku na ya ta a hupula hape. Ni ta zwisa ni bapolofita ba buhata, ni ku felisa takazo ya ku lapela milimu ya maswaniso. 
Cwale haiba ku na ni ya sa tundamezi ku polofita, ndat'ahe ni m'ahe ba ta mu bulelela kuli u swanela ku bulaiwa kakuli u ikezize inge ya bulela linzwi la Muñ'a Bupilo, kono a nz'a puma. H'a polofita, ndat'ahe ni m'ahe ba ta mu taba kuli a shwe. 
Nako yeo ha i ta fita, ha ku na mupolofita ya ta ikuhumusa ka lipono za hae, kamba ku tina sina mupolofita, kamba ku ikeza sina mupolofita ili ku puma batu. 
Bakeñisacwalo u ta li, ‘Ha ni mupolofita na. Ni mulimi. Ni bile mulimi mwa bupilo bwa ka kaufela.’ 
Cwale haiba a ka buzwa ki mutu kuli, ‘Mañiba a fa sifuba sa hao ki añi?’ u ta alaba, a li, ‘Ni holofalezi kwa ndu ya mulikan'a ka.’ ”
  Muñ'a Bupilo ya Maata Kaufela u li, “Zuha, sabule, mi u lwanise mulisana ya ni sebeleza! U mu bulaye, mi lingu li ta hasana. Ni ta lwanisa batu ba ka. 
Mi mwa naha kaufela likalulo ze peli ku ze talu za palo ya batu ba ta shwa. 
Mi ni ta lika kalulo ya bulalu ye sa pila. Ni ta ba kenisa sina silivela ha i keniswa ka mulilo. Ni ta ba lika mo i likelwa gauda. Cwale ba ta ni lapela, mi ni ta ba alaba. Ni ta ba bulelela kuli ki batu ba ka, mi ba ta lumela kuli ki na Mulimu wa bona.”
Empty verse
Empty verse
Empty verse
Empty verse
Lizazi la katulo ya Muñ'a Bupilo li fakaufi. Cwale munzi wa Jerusalema u ta hapiwa, mi ze hapilwe li ta abiwa mu nze mu talimezi. 
Muñ'a Bupilo u ta kopanya macaba kaufela hamoho ku lwanisa Jerusalema. Munzi u ta hapiwa, mandu a tukutwe, ni basali ba swalwe likalala. Kalulo ye ñwi ya batu i ta hapiwa, kono ye ñwi ya bona ha i na ku zwiswa mwa hae. 
Cwale Muñ'a Bupilo u ta y'o lwanisa macaba ao, sina mw'a n'a lwanezi ka linako ze felile. 
Ka nako yeo u ta yema fa Lilundu la Likota za Olive kwa upa wa Jerusalema. Fohe Lilundu la Likota za Olive li ta kauhanywa ki musindi o mutuna, ku zwa upa ku ya wiko. Kalulo ye ñwi ya lilundu i ta sutelela kwa mutulo, mi ye ñwi kwa mboela. 
Mu ta saba ka nzila ya musindi o fita mwahal'a malundu. Mu ta baleha sina mo ne ba kile ba ezeza bo kukw'a mina, muta zikinyeho ya lifasi i ezahala ka nako ya Mulena Oziasi wa Juda. Mulena Mulimu wa ka u ka taha, hamoho ni mangeloi kaufela.
Nako yeo ha i ta fita, ha ku sa na ku bata kamba ku kangela kwa mezi. 
Nihaili lififi ha li na ku ba teñi. Ku ta ba musihali feela mane nihaili busihu. Fo li ta ezahalela zeo ku ziba feela Muñ'a Bupilo.
  Lizazi leo ha li ta fita, mwa Jerusalema ku ta buba mezi a mande. A mañwi a ta bubela mwa liwate la kwa upa, mi kalulo ye ñwi ya ona i ta bubela ku la kwa wiko. A ta buba silimo kaufela ka nako ya mbumbi ni litabula. 
Cwale Muñ'a Bupilo u ta ba mulena wa lifasi kaufela. Mutu kaufela u ta mu lapela kuli ki Mulimu, mi u ta zibiwa ka libizo leo.
