  Mu mwezi wakwe cinani, uwa mwaka wakwe ciili lino Dalyusi wali umulasi waku Pesya, Yawe wavwanzile ilandwe lii kuli kasema Zakaliya, umwana umonsi wakwe Belekiya nupya umwizikulu wakwe Ido. 
Yawe Wamaka yonsi avwanga kuli Zakaliya kuti anene antu ati, “Nene ne Yawe nasokile ivikolwe vinu, 
lelo ndakai ne Yawe Wamaka Onsi nkumunena ukuti welelini kunondi, nga nani namawela kunomuli. 
Mutakolana ni vikolwe vinu. Uku mpiti yakasema yasemile amalandwe yane kunoyali yati, Yawe Wamaka Onsi wavwanga wati, ‘Zenzukini ku misango inu iipe nga nu ku vicitwa vinu ivyankota. Lelo yene yakanyile ukunguvwa nanti ukunjela. 
Uzye ndakai ivikolwe vinu vivi vili kwi? Uzye yakasema yaya nayo yikalilila umuyayaya? 
Uzye ivikolwe vinu vituvwile amazwi yane na masunde yane yano nanenyile aomvi yane yakasema? Lyene yene yazenzwike nu kuvwanga yati, Yawe Wamaka yonsi watatupezya ukulingana ni miyele nga ni vicitwa vitu iviipe.’ ”
Pa wanda walenga amakumi yaili na yani, uwamu mwezi walenga ikumi na onga, umwezi wa Syebati, mu mwaka wakwe ciili uwa kuteeka kwakwe Dalyusi, Yawe anena kasema Zakaliya amazwi, umwana umonsi wakwe Belekiya, umwizikulu wakwe Ido. Alino Zakaliya avwanga ati, 
 Mu nsita ya usiku nakweti icilolwa nga ndola umuntu akwezile pa mfwalasi iyenzu. Umuntu wiyo aimilila mu miti iyali mu cifoloma. Uku nsizi yakwe kwali imfwalasi, zimwi ziyenzu, na zimwi wakwe mulamba. 
Alino nani imuzya inti, “Musambazi, uzye imfwalasi zii calola mwi?”
Lyene umuntu wilya wino waimi mu misafwa andondolwela ati, “Imfwalasi zii ali zino Yawe watuma kuti zipite umu nsi yonsi.”
Nga zyonsi kwene ziza zinena umungeli wakwe Yawe ziti, “Twatitupitana umu nsi yonsi, nga ituzana antu yonsi yatiyapelelwa nga yatiyacimviwa.”
Lyene umungeli wakwe Yawe avwanga ati, “We Yawe Wamaka yonsi, uzye ukufika lilaci lino utalaya na mizu ku ikazi amu Yelusalemu nu mu misumba yaku Yuda, yayo yano waponyezizye ukali wako pa myaka amakumi cinimbali?”
Acino Yawe avwanga amazwi ya luse nupya akutekezya ku mungeli wiyo wino wavwangine na aliwe.
Lyene umungeli wilya uwavwanganga nani anena ati, “Umaimbila uti, Yawe Wamaka yonsi wavwanga wati, ‘Ukulanguluka kwane konsi nu mwenzo wane onsi vili pali Yelusalemu na Zioni. 
Lelo antu amu mitundu yuze njakwatile icipyu wakwe cimwi, yayo yano yali ku matwi cele.’
“Caleka natimbwela ku Yelusalemu nu kuya na mizu apa ikazi amu musumba. Acino lyene Ng'anda yane ikulu ilakuulululwa nupya yalatola umwando wakupimilako kuti yatandike ukukuula umusumba cipya cipya.” Kuu kuli kulanda kwakwe Yawe.
Ulundepo ukuuma imbila uti, “Yawe Wamaka yonsi walanda wati, ‘Mu misumba yane ii mulaya icuma icivule. Yawe nupya kwene alatekezya Zioni, nga nu kuleka umusumba wa Yelusalemu waamwa ukuti umusumba wane.’ ”
Lyene mu cilolwa nacuze indola impembe zini zyakwe yacipambasi. 
Alino inuzya umungeli uwalandanga kunondi, inti, “Uzye impembe zii zyalola mwi?”
Lyene Yawe andanga yafundi yani yano yakapanga ivintu. 
Nani inuzya inti, “Uzye antu yaa yizile cita cani?”
Lyene insanzula amanso, nga nupya indola umuntu alemile umwando wakupimilako mu minwe yakwe. 
Nga nuzya inti, “Uzye aukwi kuno ukuya?” Nawe aasuka ati, “Nkuya ku kupima umusumba wa Yelusalemu, kuti imanye ukusalala nga nu utali wauko.” 
Lyene umungeli wilya wino walandanga kunondi ansya, nga umungeli muze aiza ku kumukomenkanya. 
Umungeli wankolelo wilya anena umuze ati, “Simula ukanene umulumendo wilya wino akweti umwando wakupimilako uti, ‘Mu musumba wa Yelusalemu mulaya antu avule nga ni viteekwa vivule cakuti utalakwata amalinga.’ 
Yawe wavwanga ukuti aliwe umwisikulu alaya ilinga lya moto ukulizizya umusumba ulya, nu kuti acingilile umusumba nga nu kwikala mwenemo mu lulumbi lwakwe.”
Yawe wavwanga wati, “Izini! Izini! Utukini mufume mu mpanga yaku katutu. Pasi pano nemo natimusalanganyizizya ku miza ini ya kwiyulu. 
Izini, muutukile ku Zioni, mwemuno mwasenzilwe mu uzya ku kwikala mu Babiloni. 
Ali wensi uwazanza mwemwe ala wazanza icintu ca mutengo ukulu cuze kunondi.”
“Ne Yawe ndapezya antu yayo, nga lyene yalamusampa ivyuma kuli yao atatazile iyaya azya kuno muli.” Lino cico cilacitika, alino lyene umuntu ali wensi alamanya ukuti Yawe Wamaka yonsi aliwe wantuma.
Yawe wavwanga wati, “Umilini tupundu nu kusansamuka mwe ina Yelusalemu, pasi pano niza umu kwikala pakasi kinu!” 
Mu nsita kwene iyo antu ya mitundu avule yaliza kuli Yawe, uku kuya antu yakwe. Nawe alaikala apakasi kinu, nu kwiluka muliluka ndi vino Umweneco Wamaka yonsi aliwe wantuma kuno muli. 
Nupya nalyuze, Yawe alatengela Yuda ukuya wacuma cakwe mpo, icaya umu mpanga yamuzilo, nga lyene Yelusalemu aliwe alaya umusumba wakwe utemwikwe ukuluta pali yonsi.
Mwe antu mwensi si myalalini sile apa manso yakwe Yawe! Pasi pano awiyo watavwandamuka ukufuma umu cifulo cakwe icamuzilo, akwiza kunotuli.
  Umu cilolwa cuze Umwene Leza wandanzile Simapepo Mukulu Yoswa, ala aimilile lwa pambali ya mungeli wakwe Yawe. Nupya wandanzile na Satana wiyo uwimilile ukwilunji lyakwe Yoswa apakuti angamuvwangila kweneko. 
 Alino umungeli wakwe Yawe anena Satana ati, “Si Yawe angala akupezye! Yawe uwasolwile Izlaeli, aliwe akukalipile! Uzye umuntu wiyo asi sile wa cisonsololwa cino yasompwile apa moto?”
Yoswa ala aimilile apipi nu mungeli wakwe Yawe, azwite ni nsalu zya vikwi. 
Nga alino umungeli wilya anena yayo aimi inkolelo yakwe ati, “Simulini, zulini umuntu wiyo insalu zyakwe zya vikwi.”
Lyene umungeli wilya anena yayo aimi ati, “Zwikini Yoswa icisote iciswepe uku mutwe.” Nayo avino yacita, yamuzwika insalu ziswepe, ala nu mungeli aimi apipi.
Alino mungeli wakwe Yawe anena Yoswa ati, 
“Yawe Wamaka yonsi wavwanga wati, ‘Wemo ndi umayela amasunde yane, umaomba imilimo ino nkupiile, ale wewe umaya umukalamba wa ng'anda yane, ni misolo yane yonsi kwene. Nu kuvwa namauvwanga amapepo yako ndi vino nkauvwa amapepo ya angeli yaa aimilile apa nkolelo.
  “ ‘Caleka uvwa kunondi, we Yoswa. Wemo wewe Simapepo Mukulu, alino namwe mwe yasimapepo yauze uvwini kunondi. Mwemo mwemwe cimanyililo icakumanyila ivilaya kweneko. Mu cumi indi nu kusokolola umuomvi wane akaamwa ukuti Musambo. 
Si lolini, iwe lyonga mpo lino nemo niika pa manso yakwe Yoswa, lilyo ilili na matungi cinimbali! Nene nemwisikulu ne Yawe Wamaka yonsi namalembapo ivilembo, na pa wanda uli onga kwene ndafumya uyi mu mpanga ii. 
 Mu wanda ulya, mwemo mwensi mulaamana na inipamba yauzo. Mulaikala mu visao vya mitingi ni misamvu, mumo muno mulaalila amalila ku matwi cele pamwi nayo.’ ” Kuu kuli kuvwanga kwane, ne Yawe Wamaka yonsi.
Lyene umungeli wino twalanzile nawe pakutandika, wizile nupya nu kwiza njiukizya ne Zakaliya, kwati umuntu wino yazyula ku tulo. 
Alino anguzya ati, “Uzye icani cino ukulolekesya?” Nga nani imwasuka inti, “Nkulolekesya cakutekapo inyali, naco cili sile cakwe zaabu mutuputupu, nkulolekesya na pa musazi wa mafuta uli papela yakweco, nga ni nyali penepo cinimbali. Inyali zyonsi yonga yonga zyakweti vipongo vya utambi cinimbali. 
 Mumbali yakweco kuliko imiolivi iili, onga imbali yuze uze nao imbali yuze.”
Nga alino nani nuzya umungeli inti, “Uzye ivintu vii vilozile mwi?”
Mungeli wilya aasuka ati, “Uzye fwandi utamanyile?”
  Acino umungeli wilya anena amazwi yakwe Yawe Wamaka yonsi kuli Zelubabeli akuti, “Ivilacitika, asi ku maka ya vita ukulalenga vicitike, nanti asi ku maka yako foo, lelo vilacitika sile ku maka ya Mupasi wane.
“Nanti pace paye intazi uli, nemo ndalenga ukuti ukacimvye. Awewe ulankuulila cipya cipya Ng'anda yane ikulu, awewe nupya ulika ni iwe ilyapa nsonsi, lilyo na antu yalapunda yati, ‘Eya, kalukuwala! Kalukuwala!’ ”
Nupya Yawe wanenyile icintu nacuze ati, 
“Zelubabeli watatandika ukukuula umufula wa Ng'anda kwene ii ikulu, nu kumala ali wino alamala. Lino Ng'anda iyo ilasila, alino antu yane yalasininkizya ukuti fwandi nene Yawe Wamaka yonsi nakutumile kuno yali. 
 Umu cumi, antu yasikusansamuka pakulola vino Zelubabeli akwangalila umulimo wa kunkuulila Ng'anda yane ikulu.”
  Lyene nani inuzya umungeli wilya inti, “Ngi miolivi ilya iili ino ili kuli ndilo nu kwimani lya cakutekapo inyali, nayo iyacani? 
Ni misambo iili ilya ya miolivi ino ikutonezya amafuta mu mipaipi yakwe zaabu, mumo muno amafuta yakukonkoloka, uzye nayo iyacani?”
Nawe umungeli wilya angasuka ati, “Uzye fwandi utamanyile?”
Umungeli nawe ati, “Antu yaa yaili ali yano Yawe umweneco wa nsi yonsi wapaka amafuta nu kuipaatwila pakuti awino yaombela.”
Nupya cino nati kaninule amanso, indola icilolwa ca lupapulo ulwapapukanga umwiyulu. 
Umungeli pali pakunguzya ati, “Uzye walola cani?” Nani naasuka inti, “Nalola ulupapulo lukupapuka umwiyulu, luno mu utali luli amamita fundimbali nga nu mu kusalala namo amamita yani na citika.”
Nawe apali pakunena ati, “Pa lupapulo lulo palemvilwe ulutipu ulwakutipwila insi yonsi. Ulusansa longa pa lupapulo lulo palemvilwe ukuti umwivi wensi yalamuzinga umu mpanga, nu lusansa luze lwa lupapulo palemvilwe ukuti umuntu wensi wino akalapa ufi yalamuzinga umu mpanga.” 
Yawe Wamaka yonsi wavwanga wati, “Ulutipu luu ndaluponyezya umu ng'anda ya muntu wensi umwivi, nga nu mu ng'anda ya muntu wensi wino akalapa ufi. Lwene lulasuka lwikalilile mu mang'anda yao nu konona vyonsi vino yakuulilwako.”
Mungeli wino twalandanga nawe pakutandika wizile nupya anena ati, “Sanzula amanso ulole cino cikwiza.”
Nga nani imuzya inti, “Uzye icani?” Nawe angasuka ati, “A cimpokoso cakupimilako uyi onsi uwazula insi yonsi.” 
Pa cimpokoso kwene pali ni ntupiko ya mutovwe, nga lino nkulolekesya indola inkupiko yaitupula, nga ndola umwanaci atenzi mwenemo.
Umungeli avwanga ati, “Umwanaci wii, ali cimanyililo ca uyi kwene.” Alino umungeli atininkizya umwanaci kwene wilya muli cimpokoso, akupikapo ni ntupiko, nayo yali inyome wakwe cimwi. 
Lyene indingamila mupela, nga ndola anaci nayauze yaili yakwiza, yakupapukila lwa panondi, ale yali na maapa kwati amaapa yakwe yanamakungwe, nga yatumpula cimpokoso pakasi ki yulu ni nsi.
Alino nani nuzya umungeli wino twalandanga nawe inti, “Uzye aukwi kuno yakutwala cimpokoso?”
Nawe aasuka ati, “Yaya ku kucikuulila ng'anda ikulu mu mpanga ya Babiloni. Lino ng'anda iyo ikulu ilasila yalakuula iciimbili cakuteekapo cimpokoso.”
Ne Zakaliya indola icilolwa nacuze. Iila lii lyene indola amaceleta yakufuma pakasi ka myamba iili ya cela ca mukuwa. 
 Celeta lyakutandikilapo lyasendwanga ku mfwalasi ziyenzu, nga lyakwe ciili ku mfwalasi zitifi, 
 nga lyakwe citatu ku mfwalasi zitiswe, nga lyakwe cini ku mfwalasi zya maalamaala. 
Alino umungeli wino twalandanga nawe imuzya inti, “Uzye amaceleta yaya nayo acani?”
  Umungeli wilya nawe angasuka ati, “Yakwene ili miza ini ya kwiyulu, ino ikufuma kuli Yawe umweneco wa nsi yonsi.”
Iceleta lilya ilili ni mfwalasi zitifi, likuya ku lusansa lwaku kayeya ka mpanga ya Babiloni, na lili ilili ni mfwalasi zitiswe lilungime ku mpanga yaku uwondaka, na lino lili ni mfwalasi ziyenzu lilungime ku mpanga yaku ufumondaka, na lino lili ni mfwalasi zya maalamaala lilungime ku mpanga yaku katutu.
Imfwalasi zya maalamaala lino zyalolike zyene zyali sile zizakantike pakuya mu kulonda impanga. Umungeli pali pakuzinena ati, “Pitangini fwandi kalondini impanga!” Fwandi nazyo ali pakupita.
Lyene umungeli anena ati, “Walola, zizi zino zyalungime uku katutu ku mpanga ya Babiloni, ali zino zyatekizye Yawe umwenzo, pasi pano walanga wene watasoka.”
Yawe anena umulandu uu ati, 
“We Zakaliya, pita kasende vyamawila ku azya aku Helidai, ku Tobiya, Yedaya na kuli Yosiya umwana umonsi wakwe Zefaniya uwawelulwike ukufuma ku mpanga ya Babiloni mu uzya. Wewe kwene ukaye ku ng'anda yakwe Yosiya umwana umonsi wakwe Zefaniya. 
Ukaye ukatole siluva na zaabu vino yatuuzile, ukapangemo icilongwe ca wene cakuzwika Simapepo Mukulu Yoswa umwana wakwe Yeozadaki. 
 Ukamunene ukuti ne Yawe Wamaka yonsi navwanga nati, ‘Umuntu wino akaamwa ukuti umusambo, wakulilila papo kwene pano ali, nga nu kukuulila Yawe Ng'anda ikulu cipya cipya. 
Aliwe kwene alankuulila Ng'anda yane ikulu ne Yawe, nupya alacindama wa mwene wa muno nsi, wiyo alaateeka na antu yakwe. Alakwatapo simapepo wenga wino alaaimilila pa cilimba cakwe ca wene, yonsi yoili yalauvwana nu kuombela ca pamwi mu mutende. 
Ingala iyo ya wene ilaya iciusizyo mu ng'anda yane ne Yawe, cakwiusizyako Helidai, Tobiya, Yedaya na Yosiya.  Umwana umonsi wakwe Zefaniya.’
“Antu aikala kutali yaliza mukwazwilizya ukukuula cipya cipya Ng'anda ikulu yakwe Yawe. Lino ilasila, alino mulasininkizya ukuti fwandi Yawe Wamaka yonsi aliwe wantumile ne Zakaliya kunomuli. Ni cintu cico cilacitika kuno muli ndi mwalondela ningo vino Yawe wamukonkomezyanga.”
Mu mwaka walenga ini wakuteeka kwa Mwene Dalyusi, pa wanda walenga yani mu mwezi walenga fundimbali, umwezi wakwe Kisilevi, Yawe avwanga kuli Zakaliya.
Aina Betele yatumile Syalezeli na Legemu Meleki pamwi na antu yao ku Ng'anda ikulu yakwe Yawe Wamaka yonsi ku kuya mupapata. 
Yaile ku kuyauzya yasimapepo na yakasema yati, “Uzye tumatwalilila sile ukulosya pamulandu wakononwa kwa Ng'anda ikulu yakwe Yawe nu kuizilizya ukulya mu mwezi wakwe cisano ndi muno tukacitila pa myaka ivule ndi vii?”
Lyene izwi lyakwe Yawe lyamfikile ne Zakaliya. 
Atandika nu kunena ati, “Nena antu yonsi mu mpanga, unene na yasimapepo kwene ukuti lino yakuizilizya ukulya na lino yakulosya mu mwezi walenga cinimbali, apa myaka amakumi cinimbali yonsi ino yapita, uzye apamulandu wakwe nene, acino mwacitilanga cico? 
Lino mwalyanga nu kumwa, uzye asi mwemwe kwene mwaililanga nu kuimwela? 
Uzye amazwi yaa yasi yano Yawe wavwanzile ukukanwa kakwe yakasema ampiti, lino antu yikalanga umutende mu Yelusalemu nu mu misumba yamu mbali, lino mu Negebu nu mu mpanga ya misana ya twamba twaku uwondaka mwali antu?”
Yawe alanda nupya kuli Zakaliya ati, 
“Yawe Wamaka yonsi wavwanga wati, ‘Putulini imilandu nu ulungami wa cumi. Nupya cila wenga aye nu luse na mizu ku muntu muze. 
Mutacuzya yamukamfwilwa na ana asyale, na aenyi ainamasi aikala kuno muli. Mutacuzya na apina kwene. Nupya mutapanga mu mwenzo inu ukucuzyanya.’
“Lelo antu nayo ku mufulo sile yakana ukuuvwa, yene ku kutalama kwao sile, yakana ukwika amano kuli vii vyonsi. 
Yumika imyenzo yao iya ndi wi we. Nupya yatakasi kuuvwa nanti ukusakamala kuli vino Yawe Wamaka yonsi akuyasunda, lilyo lyonsi lino wayatumilanga yakasema yakwe, pakuti yasema amazwi yakwe ukufuma na pampiti. Fwandi Yawe Wamaka yonsi nawe ali pakuyasokela. 
Yawe Pali pakuvwanga ukuti antu yakwe ndi yasikuvwa vino akulanda, awe cumi nawe atalauvwa vino yalamupapata. 
Pali pakuvwanga ati, ‘Uli mulandu kwene ukalenga ukuti nasalanganyizizya antu yane mu mpanga zya inamasi. Mpanga itaizipila apali pakuisyalila amapooli, umwaula nanti umwi wakwikalamo.’ ”
Nupya kwene Yawe Wamaka yonsi anena amazwi yaa akuti, 
“Nkuzuwila Zioni wakwe cimwi, pamulandu wakutemwisya aikazi ya mwenemo, ukutemwa kuno kwandenga kuti mpate anisi yao.”
Yawe Wamaka yonsi wavwanga wati, “Ndawela ku Zioni nu kwikala mu Yelusalemu. Lyene umusumba wa Yelusalemu ulaamwa ukuti Umusumba wa Cumi, nga nu mwamba wane ne Yawe Wamaka yonsi ulaamwa ukuti Mwamba Wamuzilo.”
Yawe Wamaka yonsi wavwanga wati, “Nupya kwene akoloci aonsi na anaci yalaikala mu misolo yamu Yelusalemu, cila wenga ala akweti insonzo mu minwe pamulandu wa kukotesya kwakwe. 
Misolo yamu musumba ulya ilazula tupu ance, yakalume na yakaci yayo alacena mwenemo.”
Yawe Wamaka yonsi wavwanga wati, “Pa nsita iyo icintu cico cilaloleka cipezyamano ku antu amu mutundu ulya alasyalapo, awe cumi kuli nene citalaya cipezyamano foo. 
Nemo ndatuula antu yane, ndayafumya mu mpanga zyaku ufumondaka, nu mu mpanga zyaku uwondaka. 
Ndayawezya kuti yakize yakikale nu mu Yelusalemu. Yalaya antu yane, nani ndaya Leza wao. Ndayateeka ningo nu ulungami.
“Posyini! Pali ndakai mwemo mukuuvwa amazwi ali yonga sile yano yakasema yalandanga, lilyo lino umufula wa kukuulilapo cipya cipya Ng'anda yane ikulu wafukwilwe. 
Lino insita iyo itacili yafika, kutalolekanga umuntu nanti wenga uwakulembwa uku ncito iyo pakuti sile alipilwa penepo, nanti sile ukwazima iciteekwa conga pakuti caombapo nu kulipila umweneco wa citeekwa, foo. Na antu yakuposiwa kuomba imilimo yao pamulandu wakoopa anisi yao, pasi pano anene nasongelekanyanga antu yonsi. 
Lelo pali ndakai, mwe antu mwemuno mwasyalapo, nemo lyene ntakumucitilanga ndi vino nacitilanga antu yampiti.
“Mwemo mumaikomelelanga imbezu ku matwi cele. Imitingi inu imaseekanga iviseekwa, nu musili nao umamezyanga ivizao, kumayanga imvula ivule. Vii vyonsi vili vino namamupeelanga mwemwe mwe antu mwe muno mwasyalapo. 
Mwe antu amu Yuda mwe, na mwe ina Izlaeli mwe! Mpiti ainamasi yatolanga izina linu, alino iyalumbula pakutipwila antu yauze, ala yakuti, ‘Mwe anisi mwe, cakumulya caula, wakwe cici calile Ayuda na ina Izlaeli!’ Lelo nemo ndamutuula, na inamasi lyene yamamoopanga. Si mungala mwalukupolelewa ndi vikwene ivyapolelelwa Ayuda na ina Izlaeli! Caleka mwemo posyini sile, mutaoopa foo.”
Nupya Yawe Wamaka yonsi wavwanga wati, “Lino ivikolwe vinu vyansosizye umwenzo, nemo napanzile ukuviponyezya isyamo, nu kuwezya ntalawezya umwenzo foo. 
Lelo ndakai nimpanga ukupolelela aina Izlaeli na Ayuda. Caleka mutuuvwa intete. 
 Vino mwemo mungacita sile aivi, mwalanzyanya ivyacumi. Mu matengo ya milandu mwaputula imilandu nu ulungami apakuleta ulongo. 
Mutapanga ukucuzyanya. Mutalapa ufi pano vii vyonsi navisoka. Ivyavwanga ne Yawe Wamaka yonsi.”
Nupya Yawe Wamaka yonsi wizile kunondi. Wanenyile wati, 
“Kuizilizya ukulya kuno mwemo mukacita mu mwezi wakwe cini, wakwe cisano, wakwe cinimbali nga nu walenga ikumi, kulaya amanda makulu akuzevya mwenemo nu kuzanga ku antu amu Yuda. Fwandi mwemo mwatemwa sile ivyacumi nu kwikala umutende.”
Nupya Yawe Wamaka Yonsi wavwanzile ati, “Insita ikwiza lino antu amu mitundu ikalamba yalaiza kuno ku Yelusalemu, pamwi na antu alafuma mu misumba yuze ikalamba. 
Amu musumba onga yalanena amu musumba uze yati, ‘Yame, twapita ku kupepa Yawe Wamaka yonsi, tukamupapate pakuti atupolelele. Si aleni, twapita!’ 
Fwandi antu amu mitundu ikalamba nupya yamaka, yalaiza kuno ku Yelusalemu ku kupepa ne Yawe Wamaka yonsi nu ku kumpapata pakuti ince nayapolelela.”
Yawe Wamaka yonsi wavwanga wati, “Mu manda yalya apa inamasi yonsi akaalanda indimi zipusanepusane, ainamasi ikumi yalaiza ku Muyuda wenga, nu kumunena yati, ‘Tukulonda tuye nawe, pano swemo tuvwa ukuti Leza waya kunomuli.’ ”
   Ii ili mbila ya mazwi yakwe Yawe akuti wene watapingula ukuvunuka impanga ya Hadalaki
Na Hamati kwene wino yapakana nawe, kumwi na Tuli na Sidoni,
Umusumba wa Tuli wakwata ilinga lyamaka.
Lelo Yawe wene alafumya sile vyonsi
  Aikazi amu Asyikeloni yalailolela na manso yao kuno cii cilacitika, ni ntete zilayalema.
Lelo mu Asyidodi mulikala antu amitundu ipusanepusane.
Antu yakwe yatalalya nupya inyama ino icikweti uwazi,
Ndikala mu pipi ni ng'anda yane nga kalinda,
  Sansamukini sile mwe ikazi amu Zioni!
  Yawe wavwanga wati, “Mu mpanga ya Izlaeli ndafumyamo amaceleta ya nkondo,
  Yawe wavwanga wati,
Swililinimo mwe azya mwemuno mukalolela ukukululwa,
Pasi pano nemo namuteyanya mwe Ayuda wa ulapwa wane.
Lyene Yawe alalolekela lwa papela pa antu yakwe,
Yawe Wamaka yonsi alacingilila antu yakwe,
Lino uwanda uo ulafikila, Yawe alapususya antu yakwe,
Iye mwe vino mpanga ilya ilaloleka kuyemba!
Mwauzya imvula ya mooko kuli Yawe. A Yawe aliwe akaleta amakumbi ni mvula kwene, nu kumezya ivintu mu vyalo vya muntu ali wensi. 
 Antu yakauzya vimwi ku tuluwi tuleza twao, lelo vino tuluwi tukayasuka ala vyauwelewele sile, nupya ivyaufi ufite fititi. Yakasapoola nayo aufi sile, yakatumpoka, yakalota sile vyakulota, yakaicuzya sile ukutekezya antu imyenzo. Fwandi uli mulandu kwene uno antu yakalulumba sile wa mfwele ziponge. Antu yakacula pano yatakwata wakuyatungululako.
Yawe wavwanga wati, “Nemo natinsokela akateeka antu yane, nupya nasya njavunuke. Ayuda ala antu yane ne mweneco, nene ne Yawe Wamaka yonsi ndayawaka. Yalaya wa mfwalasi zyane zyamaka zyakulwilapo inkondo. 
Pa antu yane kwene yayo apalafuma wenga alaya wi we lya pitungi, nupya muli aliwe umulafuma ulupopo lwakulema itaalu, umulafuma ulapwa wa kulwila inkondo, nupya umulafuma intunguluzi zyonsi. 
Ayuda yalacimvya wa vita ivikulyatola pa anisi yaviko mu matipa yamu miseo. Ayuda yalalwa inkondo pano ne Yawe naya nayo, yene yalacimvya na anisi kwene akapitila pa mfwalasi.
“Nemo ndakomya ang'anda yakwe Yuda,
Aina Izlaeli yalakolana na asambazi,
“Ndayaamila antu yane mu miluvi,
Nanti nayasalanganyizizya mu inamasi,
Ndayafumya mu mpanga yaku Eguputo nu mu Asilya,
Lino yalacululuka pakulamba yemba,
Nene ne Yawe ndakomya antu yane,
Yula ivisasa vyako, we Lebanoni,
Pongomokini mpooma mwalosya mwe miti imipaini,
Kulosya kwakwe yakacema kwatikuvwika,
Yawe Leza wane wanenyile wati, “Wemo cemanga imfwele zino yasya yatandike ukukomola. 
Aeneco ya mfwele yasya yazikome ukwaula ukupelwa umulandu, yasya yazikazye, nu kuvwanga ala yakuvwanga yakuti, ‘Leza twakutaizya, pano lyene twaya akama! Na yayo kwene akazicema yasikutala yazitezele foo.’ ”
Yawe wavwanga wati, “Lyene nemo ntalatala ntezele aikala nsi. Antu yonsi wenga wenga nemo ndaleka intunguluzi zyao nanti yamwene yao ayano yakayateeke uku kalili. Intunguluzi zizyo zilonona impanga, nani ntalayapususya kuno yali, awe.”
Fwandi yayo akalanga imfwele nu kuzikazya, nemo ne Zakaliya yandemvile incito, nani ali pakuyacemela imfwele zizyo zino yali nu kukoma. Nakweti intuwa ziili, yonga nayamanga inti “Cikuku” ni yuze inti “Kulemana”. Awe nani ali pakuwaka imfwele zizyo. 
Lelo yakacema yatatu yano yampasile, yamansalosya ku nsingo, nani ali pakuyazinga yonsi pa mwezi onga. 
Alino namanena imfwele inti, “Lyene mwemo nsikumusunganga foo nupya. Mwemuno yali nu kukoma, kayamukome sile. Mwemuno yali nu kulovya, kayamulowe sile. Mwemuno mulasyala penepo, kamuce mwakomana sile mwenga.” 
Apali pakutoola intuwa yane, Cikuku, naikontola paili pakonona upangano uno napangana na antu ya mitundu yonsi. 
Fwandi pa wanda kwene ulya nu upangano ali kononeka. Yayo akalanga imfwele nu kuzikazya ala nayo yakundolekesya, nu kusininkizya alino lyene yasininkizya ukuti fwandi a Yawe aliwe akunena ukucita vino nkucita. 
 Nani ali pakuyanena inti, “Mwemo ndi mwalola ukuti cati ciyana, lyene ndipilini amalipilo yane. Ndi citailemo, fwandi amalipilo lyene kayaliyali.” Awe nayo ali pakundipila impiya amakumi yatatu zyakwe siluva.
Lyene Yawe wanenyile ati, “Kaziike umu cipao ca mu Ng'anda yane ikulu.” Fwandi nani ali pakusenda impiya zizi amakumi yatatu zyakwe siluva, zino yene yaweni kwati zyatizindinga ningo, avino nani nzisumbila mu cipao camu Ng'anda ikulu yakwe Yawe.
Ali pakufuma ni ntuwa yane yakwe ciili, Kulemana, nga nayo injikontola paili pakonona kulemana kwa Ayuda na ina Izlaeli.
Nupya Yawe wanenyile ati, “Tola iviombelo vyakwe kacema iciwelewele. 
Pasi pano ninsonta umuntu wenga mu mpanga akucema imfwele zyane. Wiyo wene asikusakamala kucingilila imfwele zino zikuzanza, asikwazwa ni zikuluwantika, asikupozya izikucisika nanti kulisya izikusyala penepo. Wene apunukile sile ku kulya izisuma iziine nu kuzifyontola inkamba. 
Ii imbila ya mazwi yakwe Yawe akumile Izlaeli. Yawe, wiyo uwanzika amayulu, uwaumba insi, aliwe akapeela umi ku muntu. Wene wavwanga wati, 
Nemo ndasangula Yelusalemu wa lwako lwakumwelako waini wino akalenga kuti antu ya mitundu yuze iyazinguluka Yelusalemu yapempezyoke. Anisi yayo yalaponya inkondo mu mpanga ya Yuda nga nu musumba wa Yelusalemu. 
Pa wanda kwene ulya umusumba wa Yelusalemu ndaucita wa ciliwe cinyome wakwe cimwi ku mitundu yonsi ya antu. Na antu yonsi alezya kucikatusya imisana yao ilavunika. Mitundu yonsi ya antu ya panonsi yaluminkana kuti yezye ukuwililila umusumba wa Yelusalemu. 
Yawe wavwanga wati, “Pa wanda kwene ulya nemo ndapupanya imfwalasi ili yonsi nu kupenya yayo yonsi alakwela penepo. Ayuda ndayawaka, lelo imfwalasi zya anisi yao zyene ndazipafuzya amanso. 
Alino intunguluzi zya Ayuda zilanenana iziti, ‘Ala swemo a Yawe Leza Wamaka yonsi aliwe akatukomya swe antu yakwe, swemuno twikala mu Yelusalemu.’
“Pa nsita iyo ndaleka inko zyaku Yuda ziye wa moto ukwaka mu mutengo onga nanti mu calo conga umuli ingano zikupya. Inko zizyo izilalovya antu amu mitundu yonsi iya mupipi. Aikazi amu Yelusalemu yalaikalila ku matwi cele mu musumba wao.
“Ne Yawe ndaleka ivita vyaku Yuda vikatale vikacimvye anisi, apali pakuti umucinzi uno ana yakwe Davidi yalakwata pamwi na ikazi amu Yelusalemu, utakacile umucinzi uno Ayuda yauze yonsi yalakwata. 
Pa nsita iyo ne Yawe ndacingilila aina Yelusalemu cakuti nu tupopo twao kwene tulakwata amaka ali yamwi kwene na yano umwene Davidi wakweti. Ana yakwe Davidi ali yano yalayatungulula wa mungeli wane ne Yawe. 
Pa nsita iyo ndatandika ukulovya antu amu mitundu yonsi alawilila ku mutundu wakwe Yelusalemu.
  “Ana yakwe Davidi na ina Yelusalemu nemo ndayapeelesya amano akukwatisya uluse, na mano akumpepesya wakwe cimwi. Yalatamba umwi wino yatulinkinye icanzo, yalamulosya vivi kwene ndi vino yakalosya umwana umonsi uwavyalwa wenga mpo. Yalamulosya kwati antu afwililwe umwana wao umonsi uwi yeli. 
Pa wanda uo umusumba wa Yelusalemu mulaya impooma ikalamba, wakwe iya kwene iyuvwikike mu nyika ya Megido, lino antu yalosizye Hadadi Limoni. 
Inko zyao zyonsi mu mpanga zilaalosya ntalentale. Aluko lwakwe Davidi aonsi yalalosya yonga, aci yao nayo yonga. Aluko lwakwe Natani yalalosya yonga, aci yao nayo yonga. 
Yawe Wamaka yonsi wavwanga wati, “Lino insita iya ilafika, intulo yonga ilapongwela amanzi, yano ana yakwe Davidi na ina Yelusalemu yalafulala ku ukowezi wao.
“Pa nsita kwene ilya ndalovya amazina ya tuluwi mu mpanga ilya, nga kutalaya nanti umwi alaiusya nupya. Na yakasema yaufi nayo ndayafumyamo, ndafumyapo nu mukonkelelo wakupepa utuluwi. 
Alino umwi ndi waca watwalilila ukusema, isi na nyina, yayo amuvyalilila yalamunena yati, ‘Wemo ukulonda imfwa, pasi pano ukuitunga ukulanda amazwi yakwe Yawe, lino fwandi ivyaufi sile vino ukulanda.’ Alino ndi waswilizyapo ukusema, lyene isi na nyina amuvyalilila, ali yano yalamutota icanzo mpaka yamupulinkanye, pamulandu wakusema ivyaufi.”
Insita iyo ndi yafika kutalaya kasema nanti wenga alayuvwa pa vilolwa vyakwe, nanti kuzwala vyakuzwala vya usemo pakuti atumpoka ukuti akasema. 
Kasema wensi alalanda sile ati, “Awe, nemo nsi kasema. Lelo nene mulimi sile. Nemo kulima kuli kuno nkalima ukufuma ku wance wane.” 
Umwi ndi waca uzya kasema umwi wati, “Uzye fwandi ivilonda ni viyazi ivili pa cifuwa cako vyafuma kwi?” Nawe alaasuka sile ati, “Viyazi vii alino yancisile ku ng'anda yakwe cuza wane wenga.”
  Yawe Wamaka yonsi wavwanga wati, “Ale we lupanga lwane, zanza kacema wane,
Yawe Wamaka yonsi wavwanga wati, “Alino mu mpanga yonsi apa vipande vitatu vya antu,
Cipande ca antu calenga vitatu cino casyala penepo cili cino nemo ndezya,
Empty verse
Empty verse
Empty verse
Empty verse
Lolini, uwanda wakwe Yawe ukwiza, lilyo lino ivisampwe vinu vilankanyiziwa apakasi kinu. 
Ndakonganinka antu amu nko zyonsi kuti yize ku kuzanza umusumba wa Yelusalemu. Yene yalapoka umusumba uo nu kunyenkana ivyaya mwenemo nga nu kulema pa maka anaci aya mwenemo. Citika wa antu amu musumba ulya yalayasenda mu uzya, alasyalapo yene yatalayazinga mu musumba foo.
Lyene Yawe nawe alakatuka, nu kuyalwisya antu yayo, ndi vino wacitanga na pa mpiti. 
Pa nsita iyo wene alimilila pa Mwamba wa Miolivi, uwa uwalungatana nu musumba wa Yelusalemu lwaku ufumondaka. Nu Mwamba wa Miolivi ulalepuka pakasi, ukutandikila ku ufumondaka mpaka nu ku uwondaka. Fwandi palaya iciposi wakwe cimwi. Icipande conga ca mwamba cilaya uku katutu ni cuze naco uku kayeya. 
Pakuutuka mwemo mulafyonsya mu ciposi kwene cico ukufika ku lusansa longa mpaka ukulambila ku lusansa luze lwa mwamba ulya. Mulutuka ndi vino ivikolwe vinu vyutwike lino pizile cilundumusi, pa nsita ino umwene Uziya wateekanga mpanga yaku Yuda. Yawe witu aliza aloleke pamwi na angeli yakwe yonsi.
Kutalaya impepo nanti sile icifutika pa wanda uwo, nupya kutala ukwila. 
Ulaya uwanda wa kasanya sile, kasanya kalawala nu usiku kwene. A Yawe Leza wenga sile uwamanya lino uwanda uo ulafika.
  Wanda ulya ndi waca wafika mu musumba wa Yelusalemu mulafuma amanzi ya umi, yamwi yalaya kuli Yemba Mufwe, yauze nayo yalaya ku uwondaka kuli Yemba wa Adiliya. Amanzi yayo yalapita ukuzinguluka umwaka onsi.
Alino lyene Yawe Leza awino alaateeka impanga yonsi, ala wenga mpo awino alaya Umwene, ni zina lyakwe lyonga mpo alino antu yalalumbula.
