Mumweenshi wasanu ayotatwe mumwaaka wabili wa bwaami bwakwe Dalyasi, maswi a Mwaami Lesa akesa kuli nebo neSekaliya mwanaakwe Belekiya mwishikulu wakwe Ido.
Mwaami wakaambila nebo neSekaliya kulwiita bantu ayi, “Nebo neMwaami Lesa, ndakakalala abuumbi pabamashali banu bakulukulu. 
Sombi ntoomulwiita mwebo ayi, ‘Amusandukile kuli ndime anebo nsandukile kuli ndimwe. 
Mutabi anga mbamashali banu bakulukulu. Kalekale balaluki bangu bakabapa maswi angu akubalwiita ayi basanduke kuswa kunshila shabo shibiibi amicito yabo ibiibi. Sombi balo tabakwe kunyumfwa nabi kukonkela maswi angu. 
Bamashali banu bakulukulu alimwi abalaluki boonse abo bakamana kufwa. 
Ndakapa bamashali banu bakulukulu milawo amilasho kwiinda mubasebenshi bangu balaluki, sombi balo bakeekaka akupekwa mulandu. Kuswawaawo bakasanduka kuswa kushibiibi shabo akusumina ayi nebo neMwaami Lesa Shinkusu shoonse ndakabapa mulandu kweelana akubisha kwabo bweenka mbondakayeeya kucita.’ ”
Pabushiku bwamakumi obilo anshiiku shone bwa mweenshi walikumi awomwi, mweenshi ngobeeta ayi Shebati, mumwaaka wabili wa bwaami bwakwe Dalyasi, maswi a Mwaami Lesa akesa kuli nebo neSekaliya mwanaakwe Belekiya mwishikulu wakwe Ido. 
Mashiku mucili anga nciloto ndakabona musankwa kaatantite liaki lisalala. Wakesa weemikana mushisamu sha masompe mucinyika ca mulonga. Kwisule kwakalinga aamwi maaki asalala, acite shibala shisalala aatubabo tu.
Ono ndakeepusha ayi, “Nkambo, ino maaki aya atokwaambanshi?” Munjelo uyo wakalinga kubandika anebo wakankumbula ayi, “Ntookubonesha ncaatokwaamba.”
Lyalo musankwa wakalinga kwiimfwi pakati ka shisamu sha masompe wakasansulula ayi, “Mwaami Lesa watuma maaki aya kwisa mukubona cishi ca panshi mbocibete.”
Lyalo beshikutanta pamaaki bakaluula kumunjelo uyo wakalinga kwiimfwi pakati ka shisamu sha masompe ayi, “Tweendaana mucishi coonse akucana kwaamba ayi cishi coonse ca panshi citokookesha muluumuno.”
Mpeeke munjelo wa Mwaami Lesa wakaamba ayi, “NoBaami baLesa Beshinkusu shoonse, mwakakalalila bene Jelusalemu aba mumandabala a muJuda mumyaaka ili 70. Ino mulaakubafwita lili nkumbu?”
Mwaami Lesa wakakumbula munjelo maswi abotu akuumbulusha. 
Mpomunyaawo munjelo wakandwiita ayi, “Ambilisha maswi akaamba Mwaami Lesa Shinkusu shoonse ayi, ‘Jelusalemu ndabala yangu inene isalalite ndiisuni alimwi ndeebikaako maano. 
Sombi ndikalalite abuumbi pamishobo iyo ishiite cakuliiba. Mukwiinga ndindakalinga kukalalite paniini pabantu bangu, bantu balo abo bakeelikaawo mapensho pali mbabo. 
Paceebo ceeci nebo ndaboola kuJelusalemu mukubonesha nkumbu kundabala yangu. Ŋanda yangu ilaakuyakululwa pantu pomwi andabala yangu. Nebo neMwaami Lesa Shinkusu shoonse ndaamba.’ ”
Lyalo munjelo wakandwiita ayi, “Ambilisha kubantu ayi, ‘Mwaami Lesa waamba ayi mandabala anene akwe alaakuswitilila alimwi. Ulaakucafwa Jelusalemu akwiisaala ayi ibe ndabala yakwe mwiine.’ ”
Mucili anga nciloto cimwi ndakabona meeca one. 
Ndakeepusha munjelo uyo wakalinga kubandika anebo ayi, “Ino meeca aya alaambanshi?” Alakwe wakankumbula ayi, “Atokwiimikanina shishi shankusu isho shakapalanganya bene Juda, bene Isilaeli alimwi abene Jelusalemu.”
Lyalo Mwaami Lesa wakambonesha basebenshi bakalinga bone kabacite ashakupopesha. 
Ndakeepusha ayi, “Ino bantu aba besa mukucitanshi?” Lakwe wakankumbula ayi, “Besa mukuloondesha akukoma shishi shankusu isho shakamana kupwayoola cishi ca Juda akupalanganya bantu boonse ba ncico.”
Mucili anga nciloto cimwi ndakabona musankwa kaaimfwi kunembo lyangu antaambo yakupimishaako mulyaansa. 
Mpeeke ndakamwiipusha ayi, “Ino webo utooya kuli?” Alakwe wakankumbula ayi, “Ntooya mukupima ndabala ya Jelusalemu kwaamba ayi nshibe mboibete mubufwaafwi alimwi amubulaamfu.” 
Mpomunyaawo munjelo uyo wakalinga kubandika anebo wakanshiya. Lyalo munjelo umwi wakesa mukumukumanya 
akumulwiita ayi, “Cica uye ulwiite musankwa ulya cikula bwangu ayi, ‘Ndabala ya Jelusalemu teshi ikabeewo alubumbu ceebo ca kufula kwa bantu ashifubwa. 
Mwaami Lesa washomesha ayi lakwe mwiine ulaakuba lubumbu lwa mulilo lwakushinguluka ndabala iyo akuba bulemu bwa njiyo.’ ”
Ono Mwaami Lesa waamba ayi, “Kamwisa! Kamwisa! Amuciceeko kucishi cakumatwa mukwiinga ndakamupalanganishisha kumbasu shone sha cishi. 
Kamwisa nobene Siyoni. Amulobokeeko kuswa kucishi ca Babiloni! 
Uyo woonse umutyunka munwe cilyeelenebo akutyunka ndime muliinso.”
“Nebo neMwaami Lesa ndaakumulwana alimwi mulaakusaalwa kubantu beenka abo bakalinga basebenshi banu.”
Mwaami Lesa waamba ayi, “Amoolobeshe akusangalala nobene Siyoni ceebo ntoosa mukwikala pakati kanu.”
Paciindi ico mishobo iinji ilaakwisa kuMwaami Lesa akuba bantu bakwe. Ulaakwikala pakati kanu alimwi mulaakwishiba ayi Mwaami Lesa Shinkusu shoonse ngowantuma kwisa kuli ndimwe. 
Lyalo cishi ca Juda cilaakuba cipansha Mwaami Lesa ncaasuni abuumbi mucishi cakwe cisalalite. Ndabala ya Jelusalemu ilaakuba njendabala njeshi akanoosuni kwiinda mandabala amwi oonse.
Ono noonse amuumune kunembo lya Mwaami Lesa ceebo utooswa mumusena wakwe usalalite.
Mucili anga nciloto cimwi Mwaami Lesa wakantondesha Joshuwa mupailishi munene kaaimfwi kunembo lya munjelo wa Mwaami Lesa. Kulubasu lwakwe Joshuwa kwakalinga kwiimfwi Satana uyo wakalinga kulibambite kumushinina. 
Mpeeke munjelo wa Mwaami Lesa wakaambila Satana ayi, “Mwaami Lesa aakukalalile. Ncakwiila Mwaami Lesa uyo usunishi ndabala ya Jelusalemu aakukalalile! Musankwa uyu ulibo anga ndukuni lwayokolwa mumulilo.”
Ono Joshuwa wakalinga kufwete shakufwala shishipite ndyaakalinga kwiimfwi kunembo lya munjelo uyo. 
Mpeeke munjelo uyo wakaambila bamwi bakalinga kwiimfwi kunembo lyakwe ayi, “Amumufuule shakufwala shakwe shishipite.” Lyalo wakaambila Joshuwa ayi, “Bona ndakusha shibiibi shako, ono ntookufwalika shakufwala shamakwebo.”
Mpomunyaawo munjelo wakaambila baabo bakalinga kwiimfwi akwe ayi, “Amumufwalike cisani cakumutwi citashipite.” Mpeeke bakamufwalika cisani ceenka ico. Bakamufwalika shakufwala shipya shimwi shoonse munjelo wa Mwaami Lesa kaaimfwi apo peenka.
Kuswawaawo munjelo uyo wakaambila Joshuwa ayi, 
“Mwaami Lesa Shinkusu shoonse waamba ayi, ‘Na ukanokweenda munshila shangu akucita nsheensuni, ulaakunokweendelesha Ŋanda yangu amansa shangu. Lyalo ndaakukupa musena pakati ka baanjelo aba beemfwi waawa.
“ ‘Ono kutika omupailishi munene Joshuwa pantu pomwi abapailishinyoko abo bashiite kunembo lyako. Bapailishi abo batokwiimikanina shintu shitoosa kunembo. Ndaakuleta musebenshi wangu wiitwa ayi Musampi. 
Bona, libwe ndindabika kunembo lyako webo Joshuwa. Palibwe ilyo pali meenso ali osanwe aobilo. Ntootalaawo malembo pali ndilyo alimwi ndaakukusha shibiibi sha cishi cino mubushiku bomwibo. 
Pabushiku ubo womwi awomwi pakati kanu ulaakutamba mubye kwisa mukwikala munshaashisamu sha minyansa asha nkuyu. Nebo neMwaami Lesa Shinkusu shoonse ndaamba.’ ”
Mpomunyaawo munjelo ulya wakalinga kubandika anebo, wakesa alimwi kuli ndime akumbusha anga ndalinga kulete. 
Mpeeke wakanjipusha ayi, “Wabonanshi?” Lyalo ndakamukumbula ayi, “Ndabona cakubikaawo malampi cakapangwa agolodi. Peculu pali mbale ifongomene yakubikamo mafuta. Cakubikaawo malampi ici cilicite malampi osanwe aobilo, limwi alimwi lilicite tulyango tosanwe atobilo twakwiindamo ntambo. 
Kuli ashisamu shobilo sha maolifi kumbasu sha ncico. Cimwi cilibetele kululyo lwa mbale ifongomene, cimwi kucipiko.” 
Mpomunyaawo ndakeepusha munjelo uyo wakalinga kubandika anebo ayi, “Nkambo, ino shintu ishi shilaambanshi?”
Lyalo wakanjipusha ayi, “Sa tooshi nceshaamba?” Nebo ndakamukumbula ayi, “Sobwe nkambo, nshicishi.”
Kuswawaawo wakaŋambila ayi, “Aya ngomaswi a Mwaami Lesa kuli Selubabelo. Waamba ayi, ‘Teshi ukakome ceebo ca nkusu sha bashilumamba nabi nkusu shako omwiine, sombi ulaakukoma ceebo ca Mushimu wangu. Nebo neMwaami Lesa Shinkusu shoonse ndaamba. 
Makatasho ali anga nkalundu kanene alaakushimingana kunembo lyako. Webo ulaakuyakulula Ŋanda yangu. Ono waakushimpika libwe lyakweelaako, bantu balaakoolobesha ayi, Lesa aipe coolwe! Lesa aipe coolwe!’ ”
Kuswawaawo Mwaami Lesa wakaŋambila alimwi ayi, 
“Selubabelo ngowakayaka lwiimbi lwa Ŋanda yangu alimwi ulaakwiimanisha. Shintu ishi shaakucitika, bantu bangu balaakwishiba ayi anu ndime neMwaami Lesa Shinkusu shoonse ndakakutuma kuli mbabo. 
Balityongwete ceebo ncito taitooya panembo. Sombi balaakubona Selubabelo kaayaka Ŋanda yangu iyi, lyalo balaakusangalala abuumbi.”
Mpomunyaawo ndakamwiipusha ayi, “Ino shisamu ishi shobilo sha maolifi shili kululyo akucipiko lya cakubikaawo malampi shilaambanshi?” 
Kuswawaawo ndakamwiipusha alimwi ayi, “Ino misampi iyo yobilo ya maolifi ibete kulubasu lwa shakwiindamo mafuta a maolifi sha golodi shobilo shilaambanshi?”
Lakwe wakanjipusha ayi, “Sa tooshi nceshaamba?” Nebo ndakamukumbula ayi, “Sobwe nkambo, nshicishi.”
Mpeeke wakaamba ayi, “Aba mbobantu bobilo abo Mwaami Lesa wa cishi ca panshi coonse mbwaakasala akunanika mafuta ayi bakanoomusebensela.”
Ono ndindakalangilisha alimwi ndakabona cakulembelaawo kacuuluka mwiculu. 
Mpomunyaawo munjelo wakanjipusha ayi, “Ino wabonanshi?” Anebo ndakamukumbula ayi, “Ndabona cakulembelaawo citokuuluka mwiculu cicite mamita ali 9 mubulaamfu alimwi mamita ali 4.5 mubufwaafwi.”
Lyalo wakandwiita ayi, “Mucakulembelaawo umo mulilembetwe lishingo litooya mucishi coonse. Kulubasu lumwi kulilembetwe maswi akwaamba ayi mwiipi uli woonse ulaakutandaanishikwa alimwi kulubasu lumwi kulilembetwe ayi uyo woonse weshi anooshomesha cakulumbila cabubeshi alakwe ulaakutandaanishikwa. 
Mwaami Lesa Shinkusu shoonse waamba ayi, ‘Ndaakutuma lishingo ilyo lyeshi likenjile muŋanda ya mwiipi woonse amuŋanda ya wooyo ushomesha cakulumbila cabubeshi muliina lyangu. Lilaakunooshiite mumaandaabo kushikila likaanyonyoole cakumaninina.’ ”
Munjelo uyo wakalinga kubandika anebo wakesa alimwi akuŋambila ayi, “Langilisha! Ncilya cintu cimwi citoosa.”
Mpeeke ndakamwiipusha ayi, “Ino nciinshi?” Alakwe wakankumbula ayi, “Ngumutaanga wakupimishaako uyo utokwiimikanina shibiibi sha mucishi coonse.”
Mutaanga uyo wakalinga kucite cakufwekaawo cakapangwa amuntomfwe. Ono kaanceebela, cakufwekaawo cakafwekuka. Mukati mumutaanga mwakalinga mwanakashi wakalinga kushiite.
Mpomunyaawo munjelo wakaamba ayi, “Mwanakashi uyu utookwimikanina shibiibi.” Lyalo wakamushindikila mumutaanga akuboosha cakufwekaawo ca muntomfwe pali nguwo. 
Kuswawaawo ndakabona banakashi bobilo kabesa cuulukila nkondakalingila. Bakalinga kucite mapapaminwa ayumu bweenka mbuli a nkobokobo. Banakashi aba bakabwesa mutaanga uyo akuuluka anguwo.
Mpomunyaawo ndakeepusha munjelo uyo wakalinga kubandika anebo ayi, “Ino batootola kuli mutaanga?”
Alakwe wakankumbula ayi, “Batooutola kuBabiloni uko nkweshi bakooyakile ŋanda. Ŋanda iyi yaakumana kuyakwa, mutaanga ulaakubikwa mumo ayi kabaya mukuulambila.”
Ndakabona mucili anga nciloto cimwi shikoci shone shakalinga kuswa pakati ka tulundu tobilo twa bulonse. 
Cikoci citaanshi cakalinga kukwelwa amaaki asalala, cabili amaaki ashiya, 
catatu amaaki atuba, alimwi cane amaaki akalinga amabalamabala. 
Mpomunyaawo ndakeepusha munjelo uyo wakalinga kubandika anebo ayi, “Nkambo, ino shikoci ishi shilaambanshi?” 
Alakwe wakankumbula ayi, “Uyu njimyuuwo yone yaswa kunembo lya Mwaami Lesa wa cishi coonse ca panshi.”
Cikoci cakalinga kukwelwa amaaki ashiya cakaya kumatwa kucishi ca Babiloni, maaki atuba akaya kumbo, aalo maaki amabalamabala akaya kucishi cakalinga kumalenge. 
Ono maaki aya amabalamabala ndyaakaswa, akalinga kwiingene kuya mukubona cishi ca panshi. Lyalo munjelo wakaamba ayi, “Kamuya mubone cishi ca panshi mbocibete!” Mpeeke maaki ayo akaya. 
Mpomunyaawo munjelo uyo wakoolobesha kuli ndime ayi, “Maaki ayo akaya kumatwa kuBabiloni aya mukutontosha bukali bwa Mwaami Lesa.”
Ono Mwaami Lesa wakandwiita maswi aya. 
Wakaamba ayi, “Bwesa shipo sha golodi asilifa shakapa Eludai, Tobija alimwi aJedaya uyaasho kuŋanda yakwe Josiya mwanaakwe Sefaniya. Bantu abo boonse bakaswa mubusha kucishi ca Babiloni. 
Panga mushini wa silifa agolodi uyo akufwalika mupailishi munene Joshuwa mwanaakwe Jeosadaki. 
Kuswawaawo umulwiite ayi Mwaami Lesa Shinkusu shoonse waamba ayi, ‘Muntu uyo utokwiitwa ayi Musampi ulaakukomena kabotu pamusena apo mpwaabete akuyakulula Ŋanda ya Mwaami Lesa. 
Lakwe ngowooyo weshi akeeyakulule akutambula bulemu ubo bweelete kupekwa mwaami alimwi ulaakulela bantu bakwe. Mupailishi ulaakunokwiimikana pafwaafwi acuuna cakwe ca bwaami. Bantu aba bobilo balaakunoosebensela pantu pomwi muluumuno alimwi akunyumfwana. 
Mushini uyo ulaakuba ncakwiibalushishaako muŊanda ya Mwaami Lesa mukulemeka Eludai, Tobija, Jedaya alimwi aJosiya.’
“Bantu bekala kulaamfu balaakwisa mukucafwa kuyakulula Ŋanda yakwe Lesa iyo. Na ikamane kuyakululwa ndyeshi mukeshibe ayi anu nguMwaami Lesa Shinkusu shoonse ngowakantuma kuli ndimwe. Shintu ishi shilaakucitika na ncakwiila mukanyumfwile milawo ya Mwaami Lesa, Lesa wanu.”
Mumwaaka wane wa bwaami bwakwe Dalyasi, Mwaami Lesa wakaamba kuli ndime neSekaliya pabushiku bwane bwa mweenshi wasanu ayone uyo wiitwa ayi Kisilefu.
Bene Betelo bakatuma Shalesa alimwi aLegemu Meleki kubikaawo abasankwa bakwe kuya kuŊanda ya Mwaami Lesa Shinkusu shoonse mukusenga nkumbu kuli nguwe 
akwiipusha kubapailishi abalaluki. Bakeepusha ayi, “Sa inga twatolelela kulila mukwiinga wa kunyonyoolwa kwa Ŋanda yakwe Lesa mukulikasha kulya mumweenshi wasanu bweenka mbotwakalinga kucita myaaka iinji yeenda?”
Aya ngomaswi akaswa kuMwaami Lesa kwisa kuli ndime. 
Lakwe wakaamba ayi, “Lwiita bantu ba mucishi abapailishi ayi ndibakalinga kulikasha kulya akulila mumweenshi wasanu alimwi awasanu ayobilo mumyaaka ili 70 yeenda, tebakalinga kundemeka nebo, sobwe. 
Ndibakalinga kulya akunwa bakalinga kucitabo cakulisangalasha beene.” 
Ici ncaakaamba Mwaami Lesa kwiinda mubalaluki bataanshi paciindi ndabala ya Jelusalemu keecite bubile buunji kamuli abantu baanji. Paciindi ico bantu bakalinga kwikala muteeshibo mumandabala akalinga kwiishingulukite, sombi bamwi bakalinga kwikala kuNegefu akutulundu tuniini kumbo.
Mwaami Lesa wakaamba alimwi kuli ndime neSekaliya ayi, 
“Kalekale ndakapa milawo iyi kubantu bangu ayi, ‘Mulyeelete koombolosha cakutanyengelela, kutondesha luse akunyumfwila nkumbu muntu womwi awomwi. 
Tamweelete kulita masuku pamitwi ya bamukalubinje, bana banshiwa, baswamashi mbomwikalaabo nabi bakandu. Mutanoopinga kucisa babyaanu.’
“Sombi bantu bangu bakakaka kunyumfwa. Ncakwiila bakacala matwi abo 
akuyumya myoyo yabo anga ngumwaandami. Tabakwe kunyumfwa milawo nabi maswi ayo nebo neMwaami Lesa Shinkusu shoonse ngondakatuma kwiinda muMushimu wangu mubalaluki abo bakalinga kwikala mucishi kalekale. Paceebo ceeci ndakakalala abuumbi. 
Tabakwe kunyumfwa ndindakalinga kubaambila. Aboobo anebo nshikwe kubakumbulaawo ndibakalinga kupaila kuli ndime. 
Lyalo bucita cipuupu ndakaboolulushila mushishi sha baswamashi. Munshila iyo cishi cino cibotu cakashiikwabo akuba matongo kwakubula awiindaamo.”
Mpeeke liswi lya Mwaami Lesa Shinkusu shoonse lyakanyumfwika kuli ndime. 
“Maswi angu nebo neMwaami Lesa ngaaya. Ndabala ya Siyoni ndiisuni abuumbi. Busuba bwangu pandabala iyo butoofutilabo muli ndime anga ngumulilo mukubililisha balwani ba njiyo.
“Ndaakuboola kuSiyoni alimwi akwikala muJelusalemu. Lyalo ndabala ya Jelusalemu ulaakunokwiitwa ayi, ‘Ndabala ya Lushinisho,’ akalo kalundu kangu nebo neMwaami Lesa Shinkusu shoonse kalaakunokwiitwa ayi, ‘Kalundu Kasalalite.’ ”
Mwaami Lesa waamba ayi, “Lyalo banakashi abasankwa bakulite cakucembela balaakunoocanika mumikwakwa ya ndabala ya Jelusalemu. Womwi awomwi pakati kabo ulaakunokweendesha kunkoli ceebo cakucembela. 
Mikwakwa iyo ilaakusulabo banike basankwa abanakashi beshi bakanoosekaninaamo.”
Mwaami Lesa Shinkusu shoonse waamba ayi, “Ici inga caboneka kuyuma kubaabo beshibakacaaleewo, sombi tacikoonshi kunjumina anebo. Nebo neMwaami Lesa Shinkusu shoonse ndaamba.”
Mwaami Lesa Shinkusu shoonse waamba ayi, “Ndaakupulusha bantu bangu kuswa kushishi sha kwicwe asha kumbo. 
Ndaakubaboosha kwaamba ayi bakanookala muJelusalemu alimwi. Balaakuba bantu bangu anebo ndaakuba Lesa wabo ubalela cakushomeka alimwi cabululami.”
Mwaami Lesa Shinkusu shoonse waamba ayi, “Ono mwebo nomutoonyumfwa maswi aya kuswa kumilomo ya balaluki abo bakalingaako lwiimbi lwa Ŋanda yangu ndilwakayakwa, maansaanu aayume kwaamba ayi Ŋanda yangu iyakwe. 
Kacitana kushikila ciindi ico, tekwakalinga kufola maali na muntu wenjila ncito nabi kulipila weenga wakupa ŋombe yakusebensesha. Tekwakalinga kwikala kwakubula cakulisukama balwani ceebo nebo ndakalengesha muntu womwi awomwi kubukila mubye. 
Sombi bulya nshitoocitila bantu bakacaalaawo ba mumushobo uyu bweenka mbondakacita kalekale. Nebo neMwaami Lesa Shinkusu ndaamba.
“Bantu abo balaakunooshanga shakulya muluumuno. Minyansa yabo ilaakucata shisepo, cishi cilaakukusha shishango alyalo liculu lilaakulosha mfula. Ncakwiila ndaakupa shoolwe shoonse ishi kubamumushobo uyu beshi bakacaaleewo. 
Nobene Juda abene Isilaeli, kalekale baswamashi bakalinga kushingana womwi awomwi mukwaamba ayi, ‘Aamulokele mapensho eenka akacitikila bene Juda abene Isilaeli!’ Sombi nebo ndaakumupulusha. Lyalo baswamashi abo balaakwaambilana womwi awomwi ayi, ‘Tambula shoolwe isho shakapekwa bene Juda abene Isilaeli!’ Aboobo amuyumye myoyo, mutaloondi.”
Mwaami Lesa Shinkusu shoonse waamba ayi, “Ono bweenka mbondakalinga kushinishite kuleta mapensho cakubula nkumbu pabamashali banu bakulukulu ndibakankalasha, 
mbweeke ubo ndishinishite kupa shoolwe bene Jelusalemu abene Juda bulya. Aboobo mutaloondi. 
Ono shintu nshemweelete kucita nsheeshi. Kamwaamba calushinisho kumuntu womwi awomwi. Kamoombolosha cakutanyengelela munkuta kwaamba ayi kube luumuno. 
Mutapingi kucita bubi kuli shikamukobonyoko, mutanoobeca pakushomesha cakulumbila. Nebo ndipatite shintu sha mushobo uyo. Nebo neMwaami Lesa ndaamba.”
Mwaami Lesa Shinkusu shoonse wakaamba maswi aya kuli ndime neSekaliya ayi, 
“Kulikasha kulya uko kuba mumweenshi wane, wasanu, wasanu ayobilo amweenshi walikumi kulaakuba kusekelela kwakusangalala akukondwa kwa bene Juda. Paceebo ceeci amusune lushinisho aluumuno.”
Mwaami Lesa Shinkusu shoonse waamba ayi, “Ciindi cilaakushikila ba mumandabala amwi aanji ndyeshi bakese kuJelusalemu. 
Abo bekala mundabala yomwi balaakuya kundabala imwi akwaamba ayi, ‘Tutooya mukulambila Mwaami Lesa Shinkusu shoonse akusenga kwaamba ayi atupe coolwe. Katiya soonse!’ 
Bantu baanji alimwi abamumishobo icite nkusu balaakwisa kuJelusalemu mukulambila ndime neMwaami Lesa Shinkusu shoonse akusenga kwaamba ayi abape coolwe.” 
Mwaami Lesa waamba ayi, “Munshiku isho baswamashi bali likumi balaakwisa kumuJuda womwi, kumucata kumupeto wa mungaanjo wakwe akwaamba ayi, ‘Katiya soonse mukwiinga twanyumfwa ayi Lesa uli awebo.’ ”
Aya ngamakani abulaluki akaambwa aMwaami Lesa.
Mwaami Lesa ngoolanga apacishi ca Amati ico cibaana manyinsa acishi ca Adilaki.
Bene Taya bakaliyakila ciyubilo.
Sombi Mwaami Lesa ulaakukwempula buboni bwabo boonse
Mwaami Lesa waamba ayi,
Baswamashi mbweshi bakekale muAshidodi.
Teshi bakalyewo tubili bulowa
Sombi ndaakufuna cishi cangu kuswa kumakoto a bashilumamba bakali.
Amusangalale, amusangalale mwebo nobene Siyoni!
Mwaami Lesa waamba ayi,
Mwaami Lesa waamba ayi,
“Amuboole mwebo nomuli mucishi ca busha,
Ndaakusebensesha bene Juda anga mbuta bwa shilumamba
Mwaami Lesa ulaakuboneka peculu lya bantu bakwe.
Mwaami Lesa Shinkusu shoonse ulaakubatabilila bantu bakwe.
Bushiku ubo bwaakushikila,
Cabota cishi nceeci mwebo!
Anu amusenge mfula kuMwaami Lesa kumatalikilo amainsa.
Mushibumbwabumbwa taamu lushinisho.
Mwaami Lesa waamba ayi,
Kubene Juda kulaakuswa libwe lya mulikonko lya ŋanda,
Boonse pantu pomwi balaakuba anga mbashilumamba beshinkusu
“Ndaakupa nkusu bene Juda
Bene Isilaeli balaakuba ankusu anga mbashilumamba.
“Ndaakwiita bantu bangu
Nakubi kwaamba ayi ndakabapalanganishisha pakati ka mishobo imwi,
Ndaakubaboosha kuswa kuIjipiti
Baakwiinda mulweenge lwa mapensho abo,
Ndaakulengesha bantu bangu kuba ankusu
Calula minjililo yako webo Lebanoni,
Amulile cakooloma mwebo noshisamu sha mapaini
Amunyumfwe kooloma kwa beembeshi
Ono Mwaami Lesa, Lesa wangu waamba ayi, “Embela litanga lya mbelele isho shakalinga kweelete kucaikwa. 
Bashuula balashicaya kwakutapekwa amulandu. Abalo balya bashuulisha balaamba ayi, ‘Aalumbaishikwe Mwaami Lesa, ndabiila!’ Nabi beembeshi ba nshisho boonse tabashifwitiiwo ankumbu. 
Paceebo ceeci teshi nkabanyumfwilewo nkumbu bantu ba mucishi ici. Muntu woonse ndaakumwaaba kuli shikamukobonyina akumwaami wakwe. Bantu aba balaakubalyatilila, sombi nebo teshi nkabafuneewo sobwe. Nebo neMwaami Lesa ndaamba.”
Abo bakalinga kuula mbelele akushuulisha bakampa ncito yakusheembela. Ndakatalika kweembela mbelele isho shakalinga kweelete kucaikwa. Lyalo ndakabwesa nkoli shobilo akwiita imwi ayi, “Nkumbu,” ayalo imwi ayi, “Kucatana.” Kuswawaawo ndakeembela mbelele isho kabotu. 
Mumweenshi omwi ndakatandaanya beembeshi botatwe ceebo ndakabacimwa abalo bakampata. 
Aboobo ndakaambila litanga ayi, “Teshi nkabe tubili mweembeshi wanu. Isho sheelete kufwa, kashifwabo. Isho sheelete kunyonyoolwa, kashinyonyoolwabo. Ashalo isho sheshi shikacaaleewo, shilaakunoolyaana.” 
Mpomunyaawo ndakabwesa nkoli iyo iitwa ayi, “Nkumbu” akwiityola. Ndakacita boobo mukumanisha cipangano ico Mwaami Lesa ncaakapanga amishobo ya bantu yoonse. 
Aboobo pabushiku ubo cipangano cakamanishikwa. Lyalo abo bakalinga kuula mbelele akushuulisha abo bakalinga kunjebela, bakeshiba ayi Mwaami Lesa utokwaambila musheesho nshendakacita. 
Kuswawaawo ndakabaambila ayi, “Na mwacibona ayi ncibotu kuli ndimwe kumfolesha, amumfoleshe. Ono na tamusuni, mutamfoleshiiwo, sobwe.” Mpeeke bakamfolesha maali a silifa makumi otatwe.
Mpomunyaawo Mwaami Lesa wakaŋambila ayi, “Waala maali ayo mucipinda cakusungilaamo buboni ca muŊanda yangu.” Lyalo ndakabwesa maali a silifa ali makumi otatwe ayo ngobakayeeyela ayi ngoonjelete kupekwa akwaawaala mucipinda ico. 
Kuswawaawo ndakatyola nkoli imwi iyo yakalinga kwiitwa ayi, “Kucatana” kutondesha kumana kwa mukowa wakalinga pakati ka bene Juda alimwi abene Isilaeli.
Mpomunyaawo Mwaami Lesa wakaŋambila ayi, “Ba mweembeshi alimwi, ono luno ube mweembeshi muluya. 
Ceebo ndisuni kuleta mweembeshi mucishi uyo weshi akanoobula kubikila maano kuli sheesho shisowekete, kuyandoola twaana, kushilika shalicisa nabi kusanina shili kabotu. Sombi lakwe ulaakunoolya nyama sha mbelele shiinite abuumbi akupwaya shoondo sha nshisho.
Aya ngamakani abulaluki akaambwa aMwaami Lesa pabene Isilaeli. Ngamaswi a Mwaami Lesa uyo wakayala liculu, kubika lwiimbi lwa cishi ca panshi akupa buumi muntu. Lesa uyo waamba ayi, 
“Amubone, ndaakulengesha ndabala inene ya Jelusalemu kuba anga ninkomeshi ya waini iyo mishobo yoonse ishingulukite njeshi ikanweemo akutalantanta anga mbantu bakoletwe. Kuswawaawo balwani balaakushinguluka ndabala inene ya Jelusalemu pantu pomwi amandabala amwi oonse a muJuda. 
Ono ciindi ico caakushikila, mishobo ya mucishi ca panshi yoonse yaakubungana pantu pomwi ayi ilwane ndabala iyo, ndaakulengesha Jelusalemu kuba anga ndibwe lilemu. Nkokwaamba ayi kulila mushobo uyo weenga weelesha kulinyamuna, ulaakulicisa. 
Pabushiku ubo ndaakulengesha maaki abo oonse kuba aboowa alimwi ndaakufulunganya beshi kwaatanta boonse. Ndaakunoolama mushobo wa bene Juda, sombi ndaakupofosha maaki a mishobo imwi yoonse. 
Lyalo bamatanjilili ba bene Juda balaakunoolyaamboosha ayi, ‘Bene Jelusalemu mbayumu ceebo Mwaami Lesa Shinkusu shoonse nguLesa wabo.’
“Pabushiku ubo ndaakulengesha bamatanjilili ba bene Juda kuba anga nimbabula yabikwa pamulwi wa nkuni. Ee, kubabo anga ncimunimweenge cabikwa pamile ya bwiisu. Nkokwaamba ayi balaakunyonyoola mishobo yoonse ibashingulukite. Sombi balo bene Jelusalemu balaakunooshiitebo kwakubula cakulisukama mundabala yabo.
“Nebo neMwaami Lesa ndaakutaanguna kulengesha bene Juda kukoma kwaamba ayi bulemu bwa bamulunyungu lwakwe Defedi alimwi abwa bene Jelusalemu, butakasotoki bwa bene Juda. 
Pabushiku ubo nebo neMwaami Lesa ndaakutabilila bantu bekala mundabala ya Jelusalemu kwaamba ayi abo batacite nkusu pakati kabo bakabebo ankusu bweenka mbuli Defedi. Abalo bamulunyungu lwakwe Defedi balaakunoobatanjililabo anga ngumunjelo wangu neMwaami Lesa, ee, anga ndime nemwiine neentoobatanjilila. 
Pabushiku ubo ndaakunyonyoola mushobo uli woonse uyo weshi ukalwane ndabala ya Jelusalemu.
“Ndaakutila mushimu wa luse akupaila pabamulunyungu lwakwe Defedi alimwi apabene Jelusalemu. Lyalo balaakulanga kuli ndime ngobakayasa akundila bweenka muntu mbwaalila mwanaakwe womwibo na wafwa, ee, kundila bweenka muntu mbwaalila mwanaakwe wakwiiya. 
Pabushiku ubo kulila buumpute mundabala inene ya Jelusalemu kulaakukomena abuumbi. Ncakwiila kulaakubabo anga nkulila buumpute pali Adadi Limoni kuliwesa lya Megido. 
Cishi coonse cilaakulila, cipani comwi acomwi ceenka. Abalo bamakaabo balaakunoolila beenka. Nkokwaamba ayi bamucipani ca bamulunyungu lwakwe Defedi abamakaabo, bamucipani ca bamulunyungu lwakwe Natani abamakaabo, 
Mwaami Lesa Shinkusu shoonse waamba ayi, “Bushiku ubo kulaakucalulwa kantupu pabamulunyungu lwakwe Defedi apabene Jelusalemu kakubasansha kuswa kushibiibi alimwi akutunkowesha. 
Bushiku ubo ndaakushiminganya meena a shibumbwabumbwa mucishi alimwi teshi shikayeeyekwewo tubili. Kuswawaawo ndaakukusha balaluki amushimu wakulambila shibumbwabumbwa mucishi. 
Lyalo na umwi akanoocisuni kulaluka, baishi abanyina balaakumwaambila ayi, ‘Webo ulyeelete kufwa ceebo utoobeca kwiinda mukusebensesha liina lya Mwaami Lesa.’ Muntu wa mushobo uyo bamashali bakwe mwiine balaakumuyasa.
“Pabushiku ubo mulaluki woonse ulaakufwa nsoni ceebo ca bulaluki bwakwe. Aboobo teshi akafwalewo shakufwala shabulaluki sha booya ayi acenjeeke bantu alimwi, sobwe. 
Ulaakwaamba ayi, ‘Nebo nshiishi mulaluki. Ndi mulimi. Ncakwiila buumi bwangu boonse ndabucana mukulima.’ 
Ono na umwi akamwiipushe ayi, ‘Ino shilonda ishi shili pamubili wako nshanshi?’ Lakwe ulaakukumbula ayi, ‘Shilonda ishi ndakoominwa kuŋanda ya mweensuma.’ ”
Mwaami Lesa Shinkusu shoonse waamba ayi,
Shipansha shobilo sha shotatwe sha bantu mucishi coonse, balaakufwa.
Bamucipansha comwi ico ceshi cikacaale, ndaakubasalasha.
Empty verse
Empty verse
Empty verse
Empty verse
Bushiku bwa Mwaami Lesa butoosa ndabala ya Jelusalemu ndyeshi ikasaalwe. Lyalo buboni bweshi bukasaalwe bulaakubaanishikwa kamubweneeko. 
Lyalo Mwaami Lesa ulaakubunganya bantu ba mishobo yoonse kwaamba ayi bese balwane ndabala ya Jelusalemu. Bantu abo balaakukoma ndabala iyo akusaala maanda oonse. Banakashi balaakukumanishikwa cakukakatishikwa. Musa wa bantu ba mundabala iyo balaakutolwa busha, sombi bamwi balaakucaala mweenka umo. 
Mpeeke Mwaami Lesa ulaakwisa mukulwana mishobo iyo bweenka bulwana shilumamba pabushiku bwa nkondo. 
Pabushiku bweenka ubo Mwaami Lesa ulaakwiimikana paKalundu ka Olifi ako kalangene andabala ya Jelusalemu kulubasu lwa kwicwe. Lyalo kalundu ako kalaakubanishikwamo tobilo kuswa kwicwe kuya kumbo akupanga cinyika cinene. Musa wa kalundu ako kalaakusena kulubasu lwa kumatwa alimwi musa umwi kumalenge. 
Lyalo mwebo mulaakuloboka akwiinda mucinyika ceenka ico ceebo cilaakuya mukushika akuAselo. Mulaakucica bweenka mbomwakacica ciindi cilya citentanshi ndicakacitika mubwaami bwakwe Usiya mwaami wa bene Juda. Kuswawaawo Mwaami Lesa ulaakwisa pantu pomwi abasalalite bakwe boonse.
Ubo bushiku bwaakushika, teshi kukabewo mpewo nabi caandwa. 
Bulaakuba bushiku bubotu butacite munshinshe, bushiku ubo bushibikitwebo kuMwaami Lesa. Pabushiku ubo amacolesha kulaakunoolibo mumuni.
Ncakwiila bushiku ubo bwaakwisa, maanshi atontola alaakukunka kuswa mundabala ya Jelusalemu. Musa wa maanshi ayo ulaakukunkila muLweenge lwa Mwiinyo, musa umwi muLweenge lwa Mediteleniyani. Alaakunookunkabo mwaaka oonse, cilimo amainsa. 
Lyalo Mwaami Lesa ulaakuba mwaami wa cishi coonse ca panshi. Pabushiku ubo kulaakuba Mwaami Lesa womwibo ndondoli. Nkokwaamba ayi bantu boonse balaakulambilabo liina lyakwe lyeenka.
