Eci cikiko citeli cize amwene kapolofweto Hambakuke.
Ove Yehova, ngutwenga kawelele kaha ukanenga kwivwilila palanga nakumwaka uka? Ngweji kutetanga kuli Ove ngwami, Ulyanyi! oloze kawexi kulwilako.
Ikaze weji kungumweneselanga kuhenga nakungutalisa luyanjisa? Mwomwo kwenyeka naulyanyi vili kumeso ami, kuli kulisopesa, kweji kukatukanga Vikokojola.
Xikaho jiximbi jinazeye, ciyulo kacexi kulovokako makumbi osena, mwomwo vaka-kuhuka veji kuvakucikanga vaka-kwoloka, xikaho ciyulo nacilovoka vacihingika lyehi.
 Talenu muli vaka-mafuci mumone, mulikomokele cakulikomokela, mwomwo hamakumbi enu nguli nakuzata milimo, yikiko, cipwe navamihicilamo, oloze namukana kwitava.
Mwomwo talenu, nanguvakatula vaKalateya, uze muyaci wausasu wakulyanguhwisa, ou wakutambuka mukutohwa camavu, mangana Vakahetenga mautwamo akuzeneka kupwa avo.
Vakivo vakuzuzwisa vatu, vakwivwisa woma, kuyula cavo nauhaji wavo vyeji kulovokanga muli vavene.
Tuvalu twavo vanasasulwila kuhambakana visupa, vali nalumbuxi kuhambakana tungunge vakwiza hacingoloxi, vaka-tuvalu twavo veji kutopwojokanga. Vaka-tuvalu twavo vafuma kwakusuku, veji kutukanga nge mwangonga, ou mwanyawisa mangana alyenga.
Vakivo vosena vanejiva ulyanyi, kuzavuka cameso avo cinatale kulutwe, vali nakukungulula vafunge nge musekeseke.
Ikiye eji kutolekanga vamyangana, ava vavalemu eji kuvasehanga. Ikiye eji kusehanga jikembwe josena, mwomwo eji kulundwilangako lukungu nakujitambula, xikaho.
Haze vene mwakapulasanamo nge peho, mwakahitamo nakupwa namulonga, ou ukweci ngolo jenyi jinapu kalunga kenyi.
Ove Kalunga kami Yehova, Ove wami wajila, Ove kuwapwa kufumisa kuxikulu nyi? Katwexi kukafwako. Ove Yehova, unamutongwela kumusopesa. Ove Lilolwa, unamuhakila kumuzangamisa.
Meso ove atoma, kawahasa kutala kupihyako, kawahasa kutala luyanjisako, ikaze weji kuvatalilanga vaka-kumbembejeka Hakulyungumika omu mwamina muka-kuhuka mutu uze napu wakwoloka kumuhambakana ikiye?
Kaha weji kulingisanga vatu kupwa nge mwavaixi vamukalungalwiji, nge mwavaka-kuhalala vakuzeneka mwata wavo.
Eji kuvalovanga vosena naulovo, eji kuvakokelanga mulyoji lyenyi nakuvakungulwila mucikokela cenyi, xikaho eji kuwahililanga nakukinyinyina.
Xikaho eji kuvatwilanga lyoji lyenyi vimuna, nakulumbila cikokela cenyi vyalivumba lyamwaza. Mwomwo kuvikiko cinawanyina cazano cenyi maji nakulya cenyi nawa kuvula, xikaho.
Ngoco mwakazukula vyamulyoji lyenyi numba, nakutetela vatu numba valitwamine kuvajihajiha vakamafuci hamakumbi osena?
Nangwimana kwami kwakulamina nakwimana hakapoxi, nangutalangako ngumone omu mwakahanjika kuli ami, nomu nangukamukumbulwila hakunguhanjikila.
Yehova angwitavijile ngwenyi, Sonekeci ngunakumwenesa, ucilumbunune hamikanda, manganou mwakacitanga akalahenga.
Mwomwo eci ngunakumwenesa cicili kanda, cahamwaka wakutongola, cili nakundondeka nakusongo, kacexi kwongako. Cipwe naciximbulanga, civandaminenga, mwomwo nacikeza cakwiza, kacexi kukakuminyinako.
Tala, mwono wenyi unalivwimbi, kawasungamine muli ikiyeko, oloze muka-kwoloka mwayoyela hakufwelela cenyi.
Kaha nawa, vinyo vinapu vikakumbembejeka. Napu muka-kulihaka unene, kexi kutwama kumahyenyiko, kufwila cenyi eji kucitohwesanga nge Xeyole, napu nge kufwa, kahasa kuhwimako, oloze eji kulikungulwilanga vaka-mafuci osena nakulihomesela vatu veka naveka vosena.
Vosenava navakamutela ciximo nyi? navakamwimba nakumutoleka namazu akujiminyina, ngwavo, Mama lelo kuli ou mwalivulixilovyo vyakuzeneka kupwa vyenyi! palanga nakumwaka uka? Mama lelo kuli ou mwalilemuwisa navijikilo!
Ava navakakusumasuma navakakatuka hakukemwina caliso nyi? Ava navakakundendesa navakatona hakukemwina caliso nyi? kaha naukapwa uwakupupa kuli vakivo.
Mwomwo ove unapukula lyehi vaka-mafuci amavulu, xikaho vatu veka naveka vaze navakasalaho vosena navakakupukulove, mwomwo hamanyinga avatu, mwomwo hakulyana lifuci nalimbo navosenava vatwamamo, xikaho.
Mama lelo kuli ou mwalyapula vyacipululu cacipi hazuvo yenyi, mangana akahake uswa wenyi helu, mangana vakamupululule mulivoko lyalupi!
Unajinyina zuvo yove sonyi hakutetako vatu veka naveka vavavulu, kaha unalivulumuna mwono wove ove lyavene.
Mwomwo lilolwa nalikateta kukembwe, kaha mwalaci naukalitaviza kucitondo.
Mama lelo kuli ou mwatunga limbo namanyinga, ou mwazamisa limbo nakuhengesa!
Kumana, omu veji kukilikicilanga vatu veka naveka kakahya, omu veji kulikatalixilanga vaka-mafuci ufwefwelekete, munapu mwakuli Yehova wamayongomena nyi?
Mwomwo kumavu kwosena nakukapwanga kutacikiza upahu waYehova lika, nganomu afwika meya hakalungalwiji.
Mama lelo kuli ou mwanwisa mukwavo wala, kuli ove nauhingununa usungu wove, nakumupendesa nawa, mangana uvatale omu vanapu uselesele!
Unekuta lyehi sonyi, kexi upahuko. Nwako nayove nawa, upwenga nge mwayou acili kanda vajihane. Lupasa lwamulivoko lyaYehova lyacilyo nalukanyengumukila kuli ove, kaha haupahu wove nahakapwanga sonyi yayipi.
Mwomwo ulyanyi unalyane Levanone naukakufwika, nakunonga catunyama nawa oco cavevwixile woma, mwomwo hamanyinga avatu nahaulyanyi unalyane lifuci nalimbo navosenovo vatwamamo, xikaho.
Likombelo lyakusonga lyeji kuwahixilanga mulihi numba muka-kulisonga alisonge? Likombelo lyakuzuzulula lyakunangula vyakwonga lyeji kuwahixilanga mulihi numba muka-kulitenga mukufwana calyo alifwelele nakulinga vyuma vyauci vyakuhona kuhanjika?
Mama lelo hali ou eji kwambanga kumutondo ngwenyi, Tonako! cipwe kulilolwa lyakuhona kuhanjika ngwenyi, Katuka! Likiko nalinangula numba? Tala, vanalilamika ulu napalata, mutulo yalyo kamwexi kuhwima cimweko.
Oloze Yehova ali mutembele yenyi yajila, vaka-mavu vosena vaholenga kulu kumeso enyi.
Eci cikiko kulomba cakapolofweto Hambakuke, haXingiyonote.
Ove Yehova, ngunevu lyehi puho yove, kaha ngunevu woma.
Kalunga ejile hakufuma kuTemane,
Kumunyika cenyi capwile nge musana.
Kulutwe lwenyi kwayilenga mu­songo wacihita,
Emanyine, asetekele mavu, Atalile, acikimixile vaka-mafuci,
Ngwamwene jimbalaka jaKuxane japwile nakumona malwa,
Yehova evwile kupihya kuli tu­lwiji tahi?
Uta wove wamanana walingile kupwa uselesele,
Jipili jakumwene, jasalwomwokele,
Likumbi nakakweji vyemanyine mwavyo muutwamo wavyo
Wananukile mulifuci namatoto ove,
Walovokele mangana uvalwile vatu jove,
Mitwe yatupitau twenyi wayituvasanyine namikombo yenyivene.
Walyacile hakalungalwiji natu­valu twove,
Ngwakwivwile, kaha mujimba wami wacikimine.
Mwomwo cipwe mukuyu kawexi kukafukulako,
Cipwe ngoco ami nangulisambanga muli Yehova,
Mwata Yehova napu ungazule wami,
