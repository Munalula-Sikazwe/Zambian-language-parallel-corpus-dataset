Aya ngamaswi akaswa kuMwaami Lesa ayo akesa kuli Jowelo mwanaakwe Petuwelo.
Amunyumfwe nobamaloba,
Amulwiite bana banu makani aya,
Shishango shakacaala kucisoshi cimwi,
Amubuke mulile mwebo nobacakolwa!
Cisoshi calwana cishi cesu anga ndikoto lya bashilumamba.
Canyonyoola shisamu shesu sha minyansa
Nobantu amulile anga ngumulindu wafwala masaka
Shipo sha fulaulo asha cakunwa
Myuunda yacaalabo tuu.
Mwebo nobalimi amuungumane.
Ncakwiila shisamu sha minyansa asha nkuyu shamana kuyuma,
Amufwale masaka akutalika kulila,
Amwaambilishe ayi mbushiku bwakulikasha kulya
Ncakwiila bushiku buyoosha butoosa.
Amubone shakulya shanyonyoolwa kutulangilisha ameenso esu.
Shili anga ngamaila shamana kufwa mubulongo buyumu.
Ŋombe shitoolila kunsala
NoBaami baLesa, ndamulilila!
Ncakwiila abanyama bamuluundu batoomulilila
Amulishe mapeenga muSiyoni,
Bushiku ubo mbwa munshinshe alimwi mbwa buumba,
Citoolya shishango cakumaninina anga ngumulilo.
Cisoshi ico citooboneka anga ngamaaki
Cisoshi citoosotooka peculu pakalundu
Kucibonabo, bantu boonse baba aboowa.
Cilafuumuka anga mbashilumamba
Pakati ka ncico takubi kupunkanapunkana.
Cilacica kuya pandabala inene,
Cishi cilatenkaana ndiceenda.
Mwaami Lesa ngowatanjilila likoto lyakwe lya bashilumamba.
Mwaami Lesa waamba ayi,
Amukwamoone myoyo yanu kutondesha buumba
Ngani ushi, mpashi inga wamufwita nkumbu.
Amulishe lupeenga paKalundu ka Siyoni.
Amubunganye bantu pantu pomwi.
Bapailishi abo basebensela Mwaami Lesa,
Ono Mwaami Lesa ulaakubika maano kucishi cakwe.
Mwaami Lesa ulaakubakumbula ayi,
Ndaakutandaanya cisoshi cakaswa kumatwa kuya kulaale amwebo.
Webo ocishi utaloondi.
Nobanyama ba muluundu mutaloondi.
Nobene Siyoni, amukondwe
Mansa shakulupwitaawo shilaakusula shili anga ngamaila,
Mwaami Lesa waamba ayi,
Mulaakulya shiinji akukuta.
Nobene Isilaeli mulaakwishiba ayi ndyaanu
“Ciindi caakushika, ndaakutila Mushimu wangu pabantu boonse.
Munshiku isho ndaakutila Mushimu wangu
Ndaakucita shaankamiko kwiculu apacishi ca panshi.
Lisuba lilaakuboolabo mbi,
Lyalo uyo woonse usenga ndime neMwaami Lesa ayi mucaafwe,
Mwaami Lesa waamba ayi,
Ndaakubunganya mishobo yoonse
Bakalinga kuuma cisolo mukwaabana bantu bangu.
“Ono mwebo nobene Taya, bene Sidoni amwebo nobamushishi shoonse sha bene Filisiti mutooyanda kuncitila buyani? Sa mulisuni kumbooshesha cishole ceebo ca cintu cimwi ncendakamucitila? Na mbomutooyanda kucita ubo, ndaakuboosha cishole pali ndimwe cakufwambaana! 
Mwakabwesa silifa agolodi wangu pantu pomwi abuboni bwangu bumwi bwa makwebo akushitola mumaandaanu akulambililaamo. 
Mwakabwesa bantu bene Juda abene Jelusalemu ayi mubatume kulaale acishi cabo akuboolisha kubaGiliki. 
Ono bulya ntoobaleta kuswa mumisena umo momwakaboolisha. Ndaakucita kuli ndimwe bweenka mbomwakabacitila. 
Ndaakuulisha bana banu basankwa abanakashi kubene Juda. Lyalo abalo balaakuboolisha kubene Sabeya mushobo uli kulaale. Nebo neMwaami Lesa ndaamba. 
“Amwaambilishe pakati ka mishobo yoonse ayi,
Amufule milomo ya shakulimisha shanu ayi ibe mipeeni.
Amufwambaane kwisa mwebo nobamumishobo ishingulukite.
Mwaami Lesa waamba ayi,
Ncakwiila bubi bwabo mbunene abuumbi
Shuulu ashuulu sha bantu bali muCinyika ca Koombolosheshaamo.
Lisuba amweenshi shilaakushiyabo mbi
Mwaami Lesa ulaakubuluma kuKalundu ka Siyoni
Mwaami Lesa waamba ayi,
Paciindi ico tulundu tulaakuba amyuunda ya minyansa.
“Cishi ca Ijipiti cilaakuba luyanga.
Bantu balaakunookala mucishi ca Juda lyoonse alyoonse
Nebo neMwaami Lesa neenkala paKalundu ka Siyoni
