Makani a Mwami Leza ngaakapa Joweli mwanaa Petuweli.
Amuteelele nywebo nobapati, amuswiilile nywebo nomukkede munyika.
Amukabaambile bana banu makani aaya,
Zilimwa zyakasyaala kucikwikwi, mpaso zyakazoomaninizya.
Amubbatamuke, nobakolwi mulile. Amoomoke nywebo nozidakwa zyawaini
Makata aacikwikwi avumpa nyika yangu, ncikali alimwi tacibaliki.
Cakanyonyoona nsaansa zyesu, cakamaninizya nkuyu zyesu supu!
Nobantu amulile mbuli musimbi uusamide masaka uukkalidwe, uulila yooyo watibe mwaalumi wakwe.
Zituuzyo zyamaila azyazyakunywa tazicibonwi kuŋanda ya Mwami Leza.
Akaka, myuunda yatuba buu! Ayalo nyika yayuma nta!
Amutyompwe nobalimi, amulile nomukokola nsaansa, nkaambo butebuzi bwamaila tabuko.
Misaansa yakayuma, ayalo mikuyu cwaa! Maapulo, amapomegilaneti,
Amusame masaka nywebo nobapaizi, mulile. Amoomoke nomubelekela kucipaililo.
Amubunganye bantu, baliimye kulya. Amwiite bapati aboonse bakkala munyika.
Maawe, bwayoosya buzuba! Bulaleta lunyonyooko luzwa kuli Singuzuzyoonse.
Tee zilyo zyanyonyoonwa katulibwenene?
Mbuto zyabbabbatila. Aakali matala amwaika,
Azyalo ŋombe zilalila. Matanga aingaila nkaambo taakwe bwizu. Azyalo mbelele zyapenga.
O Mwami Leza, ndakoompolola, nkaambo lumwi lwabuumpa bwizu
Abakali banyama bamusokwe balilila nduwe,
Amusibe mweembo mu Ziyoni, jwi lyakucenjezya limvwigwe kuzwa kucilundu
Mbuzuba bwamudima uuyoosya, mbwamakumbi aasiya mbi!
Ilasyukutula zisyango mbuli mulilo. Kacitanasika nyika nimbotu mbuli muunda wa Edeni,
Cikwikwi ciboneka mbuli mabbiza,
Cilazuma mbuli nkalaki, cilasotooka azilundu.
Mbubacibonena buyo, boonse batetelwa, boomfokelwa.
Cilavutuka mbuli basinkondo, cilatanta bwaanda mbuli basilumamba. Cilakwapa taceelebi pe.
Tacinjilani pe, lyoonse cigaminide buyo. Cilapwaya bwaanda, kacitaandaani pe.
Citijaanina mumunzi, cilalimba bwaanda,
Noceenda nyika ilazenzema, julu lilayuuntana.
Mwami Leza nguuzuma nasololela mpi yakwe.
Mwami Leza ulati, “Noliba lino amuboole
Mulitondezye kuusa mumoyo, kuleka buyo kuzapaula zisani.
Ulakonzya kuleka makanze ngaajisi akweengelela,
Amusibe mweembo mu Ziyoni. Amuliimye kulya,
Amubunganye bantu mubasalazye. Amwiite bapati antoomwe abana.
Bapaizi babelekela Mwami Leza, balile akati kacipaililo amanjililo.
Ciindi eeco Mwami Leza uyoobusya nyika akubafwida luzyalo bantu bakwe.
Uyoobaambila kuti, “Ndamupa maila, waini mupya, amafuta
Njoobatandaanyina kule basinkondonyoko bakunyika,
Utayoowi, o nyika, tangala akusekelela! Nkaambo Mwami Leza wakucitila zigambya.
Mutayoowi nobanyama bamusokwe, nkaambo mweemvwe wasyuuka,
“Amutangale nobamu Ziyoni, amusekelele akaambo ka Mwami Leza wanu.
Matala ayoozula maila, matalo ayoofwasuka waini amafuta mwaa!
Njoomubweedezezya nzimwakasweekelwa acikwikwi,
Munooyoolya cakulilekela, nkaako muyootembaula Mwami Leza wanu.
Eelyo no Baisilayeli nomuyooziba kuti ndili akati kanu,
“Musule akooku njootila Muuya wangu abantu boonse, bayooamba majwi aangu.
Ee, njootila Muuya wangu ababelesi bangu, baalumi abakaintu mumazuba aayo.
“Ndiyoocita zigambya kujulu aansi, kuyooba bulowa amulilo asikunku wabusi.
Zuba liyoobaya, lyasiya mbii! Awalo mwezi uyoosalala pyuu mbuli bulowa,
Lino ooyo uukomba Mwami Leza uyoofutuka, mbuli mbwaakaamba Mwami Leza kuti,
Mumazuba aayo akuciindi eeco ndaakuboozya bubotu ku Juda a Jelusalemu,
njoobunganya bamasi boonse kukkuti lya Jehosyafati.
Bakauma cisolo mukwaabana bantu bangu.
“Ani ncinzi ncimuyanda kundicita nywebo nobamu Taya, Sidoni anywebo noba Filisiti? Sena kuli ncomundibikkilide? Naa mbuboobo, njoomusubula cakufwambaana akaambo kankoto yanu. 
Nkaambo mwakatola nsiliva angolida zyangu, mwakanjizya lubono lwangu muzikombelo zyanu. 
Mwakatola bantu bamu Juda abamu Jelusalemu akubauzya kulaale ku Gilisi. 
Masimpe njoobaboozya kuzwa kumasena ooko nkumwakabauzya. Njoomucita mbuli mbomwakabacita. 
Njoouzya bana banu balombe abasimbi kubantu bamu Juda. Abalo bayoobauzya kulaale ku Basabeya.” Ndime nde Mwami Leza ndaamba.
“Amwaambilizye makani aaya kumasi oonse. Amulibambilile nkondo.
Amufule milomo yamaamba, ibe mapanga, tukwezuzyo twanu tube masumo. Abalo balenga baleelede kuya kunkondo.
Amuboole cakufwambaana nomisyobo iizingulukide amubungane ooko.”
“Misyobo yoonse iboole kukkuti lya Jehosyafati.
Mbaasizibi, amubagonke mbuli maila litebulwa, nkaambo ciindi casika.
Zyuulu zyuulu zili mukkuti lyakubetekwa. Nkaambo buzuba bwalubeta lwa Mwami Leza buli aafwiifwi.
Zuba amwezi ziyoobaya, azyalo nyenyezi tazicinooyoomweki.
Mwami Leza uyoovuluma kuzwa ku Ziyoni, uyoozuma kuzwida ku Jelusalemu,
Ndendilyo eelyo nimuyooziba kuti mebo ndime Mwami Leza wanu
Mumazuba aayo zilundu zinooyoongwenga waini, tulundu tunooyoosoomoka mukupa,
“Pele Ijipiti iyooba tongo, ayalo Edomu iyooba nkanda,
Bantu banookkede mu Juda a Jelusalemu lyoonse.
Njoobweedezezya bakajaigwa. Nsikooyoolekelela bajayi.
