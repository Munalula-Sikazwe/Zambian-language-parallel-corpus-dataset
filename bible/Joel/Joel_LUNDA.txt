Izu daYehova denjili kudi mwana kaPetuweli Yoweli.
Enu akulumpi, tiyenu kunu,
Muyilejumu anyanenu,
Yánashiyuwu ansenya, anayidyi kudi atubola amotokaŋa;
Enu akwakusheta, hindukenu mudili makumbu;
Muloŋa mwituŋa dami munenzi munza,
Akisaŋana dehi nyivinyu yami, abalola dehi yikuyu yami;
Dilenu neyi mujiki wudi nakudila mfumwindi wahawunsanda windi,
Kwitala daYehova kwaketuka dehi ninyilambu yawuŋa ninyilambu yakuhuŋununa.
Mumaha mwakisika dehi,
Enu akwakudima, tiyenu nsonyi,
Nyivinyu yinomi dehi, yikuyu hiyikuzeela.
Enu atupristu, vwalenu yikeleyi mudili;
Jilikenu ifuku dakuleka kudya,
Yayo-o, odifuku!
Yakudya hiyaketuka dehi kumesu etuku?
Mbutu hijikutokela mwishina damashindi aju;
O chakwabawu anyama!
Eyi Yehova, nukudilila kudeyi;
Mwalala anyama amumpata adi nakuhaakwila kudeyi,
Imbenu mpùŋa muZiyona,
Ifuku damwidima dakwiyila,
Kukuyawu kulasha kwakesi hohu,
Chamwekanawu amwekana neyi atuwalu;
Amotokaŋa hewulu damapidi nalushindu ludi neyi lwamakálu,
Kukuyawu nyunza yawantu hiyikukumina dakwalaŋana;
Hiyakutemoka neyi ayilobu,
Hiyadishinjikaŋaku;
Hiyakulotokela mukala;
Kukuyawu iseki hidikukanka,
Yehova hakutwala izu dindi kukuya njita yindi,
Yehova nindi, Hela chochu,
Mutabuli nyichima yenu, bayi mahinenuku.
Neluki hinyi? Hadaha wakabalumuka,
Imbenu mpùŋa muZiyona;
Kumaŋejenu antu, jilikenu chipompelu,
Atupristu, akwakukalakela Yehova,
Henohu Yehova hakutiyila ituŋa dindi mukáwu,
Yehova hakwakula, hakwila munza windi nindi,
Antu akukabeta kakuchimunswa nakayifumishaku,
Eyi ituŋa, bayi wutiya womaku;
Enu anyama amumpata, bayi mutiya womaku,
Enu anyana kaZiyona, tiyenu kuwaha,
Hawuhulilu hakenzala tidiku,
Nukuyifuntishila nyaka yadiili atubola,
Mwakadya yalumbama mwakekuta,
Mwakeluka nenu, Ami nidi mukachi kawaIsarela,
Hakulondelahu,
Hadi ambuŋenu amayala nihadi ambuŋenu awambanda
Nakamwekesha yihayamisha nimumawulu,
 Itaŋwa dakabalumuka mwidima,
Hichakela yowu muntu wakatambika ijina daYehova wakaamwinewa,
Dichi tiyenu, hamafuku owu, nihampinjoyu,
Nakapompesha nyunza yejima,
Antu ami anayisakuli nayinjikijilu yakusakula nachu,
Mwalala, enu aTira naSidoni nawakwamutamba wawaFwilistinu,
 Chimunatwali siliva yami niwuru wami,
Himukulandisha aYuda nawakwaYerusalema kudi aGriki
Tiyenu, nakayisaŋumuna akafumi oku kumwayilandishili;
Nakalandisha anyanenu amayala nawambanda kudi aYuda,
Bidikishenu chumichi mukachi kanyunza;
 Chilenu matemwenu ekali mpoku jakabali,
Enu nyunza yanyeŋumukaku kwi-ndo,
Nyunza yidisaŋumuni, yinzi kuchinekineki chaYehoshafwati;
Iŋijenuku chikwakwa, muloŋa mbutu yakwaŋula yinahi dehi.
O mazaza! O mazaza muchinekineki chakuketwila nyiloŋa!
Itaŋwa nakakweji eyila dehi,
Yehova wakabuluma kuZiyona,
Dichi mwakeluka nenu ami yami Yehova Nzambi yenu,
Ifuku odu mpidi jamaneni jakavwa vinyu yatowala,
Ejipitu wakekala chihembi,
AYuda akashakama hayanyaka,
Nakatookesha mashi awu inabulili kutookesha;
