Aya ngamaswi a Shikushimikila mwanaakwe Defedi uyo wakalinga mwaami muJelusalemu. 
Wakaamba ayi, “Taaku mboshibete! Taaku mboshibete!
Anu nciinshi muntu ncaacana
Mashalane alesa, mashalane aleenda,
Lisuba lilaswa alimwi lilepila,
Muuwo ulapuupila kumalenge
Milonga yoonse ilakunkila mulweenge,
Shintu shoonse shilalemya,
Cakabawo kale cilaakubawo alimwi.
Muntu inga waamba ayi,
Bantu bakulukulu teshi bakeebalukweewo.
Nebo neshikushimikila, ndakalinga mwaami wa bene Isilaeli muJelusalemu. 
Ndakalyaaba kwaamba ayi njiye akwishiba kwiinda mubusongo shintu shoonse shicitika pacishi ca panshi.
Ono shintu shoonse shicitikwa pacishi ca panshi ndashibona. Ncakwiila shoonse taaku mboshibete, ee, cilibo anga nkutandaanya muuwo.
Cintu cikonkomene tacikoonshi koololwa.
Lyalo ndakayeeya nemwiine ayi, “Amubone nebo ndakuula alimwi ndaba musongo kwiinda bamwi boonse bakataanguna kulela muJelusalemu nebo kaantana. Busongo alimwi alushibo shoonse ndeendaamo.” 
Ndakalyaaba kwaamba ayi nshibe bupusano pabusongo abuluya, sombi cakababo anga nkutandaanya muuwo.
Ceebo busongo buunji bulesa abuumba,
Mpeeke ndakayeeya ayi, “Taanguna njelesheewo shakulisangalasha kwaamba ayi nshibe cibotu.” Sombi acalo ico cakacanika ayi taaku mbocibete. 
Lyalo ndakaamba ayi, “Kuseka, mbuluya, ashalo shakulisangalasha taaku mpindu njeshipa.” 
Mukukonkela busongo ubo ndakeelesha kulisangalasha awaini sombi ndakabaabo muluya. Ndakalinga kusuni kwishiba cintu ceelete kucita bantu munshiku shiniini sha buumi bwabo pacishi ca panshi.
Kuswawaawo ndakamanisha kucita milimo iinji. Ndakaliyakila maanda akulima myuunda ya minyansa. 
Ndakalima myuunda imwi akupanga misena ibotu yakookesheshaako akushangaamo shisamu shashisepo sha mishobo yoonse. 
Ndakapanga shishiba sha maanshi akutilila shisamu isho nshendakashanga. 
Ndakoola basha basankwa abanakashi kubikaawo abasha bamwi bakashalilwa muŋanda yangu. Ndakalinga kucite ŋombe ambelele kwiinda bamaami bakataanguna kulela muJelusalemu. 
Ndakalifushisha silifa agolodi kuswa mushishi shimwi nshendakalinga kulela. Ndakalinga kucite beshikwiimba basankwa abanakashi alimwi ndakalinga kucite abanakashi baanji abo bakalinga kunsangalasha. 
Ncakwiila ndakaba abulemu kwiinda boonse bakataanguna kulela muJelusalemu. Muciindi coonse ici busongo bwangu tabukwe kunshiya.
Shoonse nshendakalinga kusuni ndakashicana,
Ndindakabona shintu nshendakacita,
Lyalo ndakapilulula miyeeyo yangu akuyeeya busongo
Ndakabona ayi busongo mbubotu kwiinda buluya
Musongo ulaya cibona nkwaatooya,
Lyalo ndakayeeya mumoyo wangu ayi,
Basongo abaluya boonse teshi bakeebalukweewo kwaciindi cilaamfu.
Kuswawaawo buumi ndakabupata ceebo milimo icitwa pacishi ca panshi yakandetelabo mapensho. Yoonse taaku mboibete, yakababo anga nkutandaanya muuwo. 
Shoonse nshendakasebensela pano pacishi ca panshi ndakashisuula mukwiinga ndaakushishiilabo wooyo weshi akese pesule lyangu. 
Ino ngani ushi na muntu uyo ulaakunooli musongo nabi muluya? Nakubi boobo ulaakubwesa shintu shoonse nshendakayuwila pacishi ca panshi alimwi shakaswa mubusongo bwangu. Ici acalo taaku mbocibete. 
Lyalo ndakatalika kuungumana ceebo cakusebensa ankusu pano pacishi ca panshi. 
Muntu ulakonsha kucita shintu cabusongo, lushibo alimwi cabuuya, sombi shoonse isho ulashishiilabo muntu umwi utakwe kushisebensela. Ici acalo taaku mbocibete alimwi ncilubo. 
Ono pacishi ca panshi nimpindunshi iswa mukusebensa cankusu akulisukama? 
Nshiku shakwe shoonse milimo ilaleta kulisukama amapensho. Ncakwiila nabi mashiku miyeeyo yakwe tayookeshiiwo, sobwe. Ici acalo taaku mbocibete.
Anu cintubo ciindaawo kubota muntu nceenga wacita nkulya, kunwa akusangalala musheesho nshaakayuwila. Ono ndaboona ayi ici acalo cilaswa kuli Lesa 
mukwiinga kwakubula nguwe taaku weenga wacana cakulya akwikala kabotu. 
Ncakwiila kuli wooyo usangalasha Lesa, lakwe ulapa busongo, lushibo alimwi akukondwa. Sombi kumucita shibi ulapa mulimo wakubunganya akusunga buboni kwaamba ayi akabupe wooyo usangalasha Lesa. Ici acalo taaku mbocibete, cilibo anga nkutandaanya muuwo.
Shintu shoonse shicitika pacishi ca panshi shilicite ciindi ca nshisho.
Kuli ciindi cakushalwa aciindi cakufwa.
Kuli ciindi cakucaya aciindi cakushilika.
Kuli ciindi cakulila aciindi cakuseka.
Kuli ciindi cakumwaya mabwe aciindi cakwaabunganya.
Kuli ciindi cakuyandoola aciindi cakucileka.
Kuli ciindi cakukwamuna aciindi cakutunga.
Kuli ciindi cakusuna aciindi cakupata.
Ino nciinshi musebeshi ncaacana mukusebensa cankusu kwakwe? 
Ee, mukuli uyo Lesa ngwaakabika pabantu, ndoobona. 
Wakalengesha shintu shoonse kubota mushiindi sha nshisho. Ono wakatupa miyeeyo yakusuna kwishiba shakunembo, sombi taatupi lushibo lukwene pashintu nshaakacita asheesho nsheshi akacite. 
Ndishi kwaamba ayi taaku cintu ciinda kubota kumuntu kwiinda kwikala kaasangalala akucita shintu shibotu mubuumi bwakwe boonse. 
Cipo cakwe Lesa kumuntu nkulya, kunwa akusangalala musheesho nshaakayuwila.
Ndishi kwaamba ayi isho shoonse Lesa nshaakacita, shinanoolikobo kwalyoonse alyoonse. Taaku ceenga ceelikwaawo nabi kukushikwaawo pashintu isho. Ncakwiila Lesa wakacita shintu shoonse kwaamba ayi tunoomulemeka.
Shoonse shitoocitwa, shakacitikawo kale,
Lyalo ndakabona cintu cimwi pacishi ca panshi.
Ndakayeeya mumoyo wangu ayi,
Kuboolaawo ndakayeeya ayi, “Bantu boonse Lesa ulabeelesha kwaamba ayi babone ayi balibo anga mbanyama. 
Ceebo shintu shicitikila kubantu, shilacitikila abanyama. Bweenka bufwa muntu alakwe munyama mbwaafwa. Paceebo ceeco muntu taaindi munyama. Muntu amunyama balicite buumi bwa mushobo womwi. Ncakwiila shintu shoonse taaku mboshibete. 
Shoonse shilaya kumusena womwi. Ncakwiila shakaswa kubulongo alimwi shilaakuboolela kubulongo. 
Ino ngani ushi na muuya wa muntu ulaya kwiculu, sombi muuya wa munyama ulaya panshi?”
Munshila iyo ndakabona ayi taaku cimwi ceenga ceendaawo kusangalasha muntu kwiinda milimo yakwe mukwiinga yalo ncecipo ncaakapekwa. Taaku muntu eshi akakonshe kwishiba sheshi shikacitike pesule lya lufu lwakwe.
Ndakalangilisha alimwi akubona kulyatililana kucitika pacishi ca panshi.
Lyalo ndakaamba ayi abo bakafwa kale
Sombi mubotu kwiinda boonse bobilo
Ndakabona alimwi ayi milimo yoonse akuswitilila koonse kwa muntu shilaswa kulunkumbwa lwa munyono pamubye. Ono ici coonse taaku mbocibete, cilibo anga nkutandaanya muuwo.
Muluya ulalikumbata
Ncibotu kuba akaniini kooli muluumuno
Ndakabona alimwi cintu cimwi citaaku mbocibete pacishi ca panshi.
Kwakalinga musankwa uyo wakalingabo eenka.
Bekala bobilo bali kabotu kwiinda muntu womwi
Na umwi wawa panshi, mubye ulamucafwa kunyamuka.
Bantu bobilo boona pantu pomwi, balakasaashanya.
Muntu womwi inga wakomwa, sombi bobilo balakonsha kulifuna.
Ncibotu kuba acikula bwangu mukandu, sombi kaali musongo kwiinda kuba amwaami mucembele utanyumfwili kucenjeshekwa. 
Nabi na taakwe kushalwa mumukowa wa bwaami, nabi wakaswa muntolongo alimwi kaali mukandu, inga waba mwaami. 
Ndakabona bantu baanji mucishi ca panshi kabakonkela cikula bwangu uyo wakapyana bwaami bwa mwaami. 
Bantu bakamukonkela tebakalinga kubelengekwa, sobwe. Sombi ndipakeenda myaaka, taaku nabi womwi wakalinga kumulumbaisha. Ici acalo taaku mbocibete, cilibo anga nkutandaanya muuwo.
Kamucenjela ndyemuya muŊanda yakwe Lesa. Ncibotu kuya kuŊanda yakwe Lesa mukwiiya kwiinda kuya mukubenga milambu bucita baluya bateshi cibotu acibiibi.
Mutanoofwambaana kwaamba
Bweenka muntu ucite shakulisukama shiinji
Na washomesha cakulumbila kuli Lesa, utacelwi kucita kweelana ambowakashomesha ceebo Lesa taasangalalili mubaluya. Ncakwiila ucite kweelana ambowakashomesha cakulumbila. 
Ncibotu kutashomesha cakulumbila kucita cimwi cintu kwiinda kushomesha, sombi wabula kucita ncewakashomesha. 
Utasuminishi mulomo wako kukunjisha mucibiibi. Utaambili mupailishi ayi, “Ndakalubisha kushomesha cakulumbila.” Ceebonshi ulisuni ayi Lesa akakalale pashintu nshewaamba akunyonyoola milimo ya maansaako?
Kubumba sha muluuwo amaswi aanji taaku mboshibete. Anu cibotubo nkuloonda Mwaami Lesa.
Na waboona muntu mupenshi kaalyatililwa mucishi akumulita masuku pamutwi mushintu shoonse, utakankamani. Ceebo wacinenenene womwi uleendeleshekwa kuumwi umwiindaawo alimwi boonse bobilo aba kuli bacinenenene babeendelesha. 
Balimi boonse balabwesaako shiswa mumyuunda yabo sombi ngumwaamibo ubona mpindu ya myuunda iyo.
Uyo woonse usuni maali teshi akacanewo ngweenga waamba ayi afula.
Na buboni bwafula
Tulo twa muntu uyuwaana kusebensa, ntubotu abuumbi.
Kuli bubi bucisisha moyo mbondakabona mucishi ca panshi
nabi buboni bunyonyooka kwiinda mukubula coolwe,
Muntu ulaswa maansabo mumala muli banyina,
Ici acalo mbubi bucisisha moyo.
Nshiiku sha buumi bwakwe shoonse nsha mumunshinshe amubuumba,
Kuswawaawo ndakayeeya ayi cintubo ciindaawo kubota muntu nceenga wacita nkulya, kunwa akusangalala musheesho nshaakayuwila pacishi ca panshi panshiku shiniini sha buumi isho Lesa nshaamupa. Mukwiinga ico ncecipo ncaakapekwa. 
Paceebo ceeco na Lesa wapa muntu bubile abuboni akumulengesha kwaamba ayi asangalale muli nshisho, ulyeelete kulumba akusangalala mushintu nshaakayuwila. Ici ncipo kuswa kuli Lesa. 
Muntu uyo taalisukami panshiku sha buumi bwakwe shiniini mukwiinga Lesa ulasangalasha moyo wakwe lyoonse.
Kuli bubi bumwi mbondakabona pacishi ca panshi buli bunene bunene pabasankwa. 
Lesa ulapa muntu bubile, buboni alimwi abulemu, kwaamba ayi abe ashintu shoonse nshaasuni. Sombi Lesa taamuleeki kwaamba ayi asangalale muli nshisho. Muntu umwi ngweshi akasangalalileemo mumusena wakwe. Ici acalo taaku mbocibete. Mbubi bucisisha moyo.
Muntu ulakonsha kuba abaana bali mwaanda akwikala myaaka iinji. Sombi na wabula kusangalala mukuswitilila kwakwe nabi na wabula kulilwa kabotu, nebo ndaamba ayi kafunga nkabotu kwiinda nguwe. 
Kafunga kaleendililabo mumunshinshe. Uko kalaya mukulubwa. 
Takakwe kubonawo lisuba nabi kwishibawo cili coonse, sombi kalaya mukookesha kwiinda muntu uyo, 
nabi muntu uyo wekala myaaka ili shuulu shobilo kwakubula kusangalalilawo mukuswitilila kwakwe. Ncakwiila boonse bobilo balaya kumusena womwi.
Milimo njaacita muntu njakwaamba ayi acane cakulya.
Anu musongo uleendawonshi pamuluya?
Ncibotu kusangalala mucintu ciliiwo kwiinda kunookumbwa ncootacite.
Ico coonse ciliiwo cakaambwabo kalekale ayi cibeewo.
Mukwaamba maswi aanji aanji,
Buumi bwa muntu mbufwaafwi alimwi taaku mbobubete. Ncakwiila buleendabo anga ncimfule. Ino ngani ushi cibotu kuli nguwe? Ngani weenga wakonsha kwishiba ceshi cikacitike pacishi ca panshi lakwe aakufwa?
Mpuwo ibotu ileenda pamafuta anunkila kabotu,
Ncibotu kuya kuŋanda ya malilo kwiinda kooko kuli kusekelela
Buumba mbubotu kwiinda kuseka
Moyo wa musongo ulayeeyabo shalufu,
Ncibotu kunyumfwa musongo kaakukalookila,
Kuseka kwa muluya,
Kulyatilila kulakonsha kulengesha musongo kuba muluya.
Kumana kwa cintu cili coonse nkubotu kwiinda matalikilo a ncico.
Utafwambaani kukalala mumoyo wako
Uteepushi ayi, “Ceebonshi ciindi cakalekale cakalinga cibotu kwiinda cecino?”
Busongo mbubotu anga mbuboni bwakupyana
Busongo bulafuna kushintu shiinji bweenka bufuna maali,
Koyeeya isho shakacita Lesa.
Na shintu shakweendela kabotu, kosekelela.
Mubuumi bwangu ubu butaaku mbobubete ndakabona shintu shobilo ishi:
Utalulami cakwiindilisha
Uteendilishi kuba mucita shibi
Ncibotu kucata comwi
Busongo bulapa muntu womwi nkusu
Taaku muntu ululeme pacishi ca panshi
Utanookutika maswi oonse ayo bantu ngobaamba
Webo omwiine ulishi ayi
Ndakasebensesha busongo bwangu kweelesha shintu ishi shoonse.
Busongo nabi buli buyani,
Aboobo nebo ndakalyaaba ayi nyumfwishe shintu.
Ndibwene cintu cibiibi kwiinda lufu.
Shikushimikila utokwaamba ayi, “Bona, nceeci ncendakacana:
Ndalema kuyandoola, sombi ndaalilwa kucana nshila.
Ncendakacanabo nceeci:
Ngani uli anga ngumusongo?
Kamunyumfwila caamba mwaami mukwiinga wakashomesha cakulumbila kunembo lyakwe Lesa ayi ulaakunoocita boobo. 
Ulyeelete kufwambaana kuswa muliimfwa lyakwe na cikani tacitoomusangalasha ceebo ulakonsha kucita cili coonse ncaasuni pali ndiwe. 
Cintu ceenga caamba mwaami cilaba bweenka ubo ceebo ulicite nkusu, ino ngani weenga wamwaambila ayi, “Nciinshi ncemutoocita nobaami?”
Uyo woonse ukonkela milawo yakwe teshi akacane mulandu.
Ceebo kuli ciindi ceelete anshila yakucitilamo shintu shoonse,
Ceebo taaku muntu ushi shakunembo,
Taaku muntu ucite nkusu shakwiimika muuwo.
Ndakabona shintu isho shoonse ndindakayeeya shicitwa pacishi ca panshi. Kuli ciindi muntu ndyaatondesha nkusu nshaacite pabamwi akulicisa mwiine. 
Ndakabona bamucita shibi kababikwa mushuumbwe. Bantu abo bakalinga kwinjila akuswa mumusena usalalite alimwi akulumbaishikwa mundabala inene umo mobakalinga kucitila shibiibi isho. Ici acalo taaku mbocibete.
Na beshimilandu bacelwa kupekwa milandu, bantu baanji balatalika kuyeeya kucita shintu shibiibi. 
Mucita shibi inga wacita milandu ili mwaanda akwikala buumi bulaamfu, nabi bamwi balaamba ayi, “Na muntu walemeka Lesa, shintu shoonse shilaakumweendela kabotu. 
Sombi shintu tasheendeliwo kabotu mucita shibi alimwi buumi bwakwe teshi bukalaampe buya cilaampa cimfule ceebo taalemeki Lesa.”
Kuli cintu acimwi citaaku mbocibete pacishi ca panshi. Kuli baluleme abo bapekwa milandu yeelete bamucita shibi, abalo bamucita shibi balapekwa shilambu sheelete baluleme. Acalo ici taaku mbocibete. 
Anu bulya nebo ndashinisha kwaamba ayi muntu ulyeeletebo kusangalala mukwiinga taaku cibotu cicanika pano pacishi ca panshi kwiinda kulya, kunwa alimwi akusangalala. Na wacita boobo, ulaakunoosangalete mumilimo ya nshiku shoonse sha buumi bwakwe ubo Lesa mbwaakamupa pacishi ca panshi.
Ndindakalinga kuyandoola busongo akulangishisha mulimo ucita muntu pacishi ca panshi, ndakabona ayi nabi ndabuula koona malumwi amashiku, 
inga ndaalilwa kwishiba isho Lesa nshaakacita. Taaku nabi womwi uyo weenga wandwiita shicitika pacishi ca panshi. Nabi muntu weelesha buyani cankusu kwaamba ayi eshibe shintu sha mushobo uyo, taakoonshi kwishiba mboshibete. Nabi musongo waamba ayi ulishishi, ncakwiila taakoonshi kushinyumfwisha.
Shintu shoonse ishi ndakashikutumanina akubona kwaamba ayi Lesa ngooendelesha shoonse shicita basongo abaluleme. Nkokwaamba ayi taaku ushi citoosa kunembo lyakwe, lusuno nabi lupato. 
Boonse balacitikilwa shintu sha mushobo womwi, baluleme abamucita shibi, babotu abaabo bataciti shibotu, basalalite abatasalalite kweelana aMilawo, babenga milambu abaabo batabengi.
Ici mbobubi buli mushintu shoonse shicitika pacishi ca panshi. Shoonse cililo ca nkumo ncimwi. Kulilabo na bantu bacili boomi, balayeeya shintu shibiibi alimwi ashabushincinko. Lyalo kumeelelesho balafwa. 
Muntu woonse ucili muumi mucishi ca panshi inga kapali kulangila cibotu. Ncakwiila kabwa muumi ngumubotu kwiinda nkalamu ifwite! 
Bantu boomi balishi ayi balaakufwa, sombi bafwite balo taaku ncebeshi. Taaku cilambu ncebakonsha kupekwa, camana balubwa!
Lusuno lwabo, lupato alimwi amunyono, shoonse shakamana. Ncakwiila taaku nceshi bakabeeko lubasu alimwi mucishi cino ca panshi.
Kolya shakulya shako akusangalala, konwa waini wako amoyo wakusangalala mukwiinga cino nceciindi Lesa ndyaakondwa amicito yako. 
Kofwala shakufwala shacipaale lyoonse alimwi kuteenda amisusu itabikitwe mafuta. 
Sangalala mubuumi amukaako uyo ngoosuni munshiku shoonse sha buumi bwako ubo butaaku mbobubete alimwi ubo bwakakupa Lesa pacishi cino. Usangalale mubushiku bomwi abomwi ubo butaaku mbobubete ceebo ico ncecilambu cako ciswa mukuyuwaana kwako pano pacishi ca panshi. 
Mulimo woonse wapolela mumaansaako, usebense cankusu mukwiinga mucuumbwe momutooya taaku kusebensa, kupanga miyeeyo, lushibo nabi busongo.
Kuli acimwi cintu ncendakabona pacishi ca panshi.
Peculu lya waawo, taaku muntu ushi ciindi cakwe.
Ndakabona pano pacishi ca panshi cikoshanyo cibotu ico cakabonesha busongo mbobuyeeyelwa. 
Kwakalinga ndabala iniini iyo yakalinga kucite bantu baniini. Ono mwaami wa nkusu wakaya mukulwana ndabala iyo. Wakaya weeshinguluka akupanga mwakutantila pakulwana. 
Umo mundabala mwakalinga musankwa mukandu, sombi kaali musongo. Uyo musankwa wakafuna ndabala iyo mubusongo bwakwe. Sombi taaku muntu wakayeeya mukandu uyo, sobwe. 
Nebo lyoonse ndaamba ayi busongo mbubotu kwiinda nkusu. Sombi taaku nabi womwi uyeeya mukandu ayi ngumusongo nabi ubika maano kushintu nshaamba.
Maswi akutepeta a musongo alanyumfwika
Busongo mbubotu kwiinda shakulwanisha
Baloonshi bafwite balalengesha mafuta anunkila, kununka cibiibi.
Moyo wa musongo ulakakatila kushiluleme,
Kweenda kwa muluya kulabonesha ayi taacite maano.
Na muleli wakukalalila,
Kuli bubi mbondakabona muno mucishi ca panshi,
Baluya ulababika mumisena yapeculu,
Ndabona basha kabeendela pamaaki,
Uyo ukaba cilindi inga wawitaamo mwiine.
Uyo upwaya mabwe inga ulacisikwa kumabwe,
Na keembe kashima
Kwishiba kusangalasha nsoka
Maswi aswa mumulomo wa musongo alamuletela bulemu,
Maswi ngaataanguna kwaamba ngabuluya,
Muluya ulafusha maswi pakwaamba.
Mulimo wa muluya ulamulemya abuumbi.
Mapensho kuli ndiwe ocishi cicite mwaami uli anga ngumwanike,
Acilumbaishikwe cishi ico cicite mwaami wakashalwa abulemu
Na muntu ngumutolo, ciluli cilaakukuluka,
Kusekelela kulalengesha kuseka,
Utatukani mwaami nabibo mumiyeeyo yako.
Bika maali mumakwebo ako aba kushishi shimwi.
Bika maali ako mumisena iinji ipusenepusene
Na makumbi kaacite maanshi,
Uyo woonse weebela muuwo, teshi akaliime.
Bweenka mbomuteshi nshila ya muuwo
Koshanga mbuto yako macuunsa,
Mumuni ngubotu.
Nakubi kwaamba ayi muntu waba amyaaka iinji buyani,
Ocikula bwangu, kosangalala koocili mwanike.
Aboobo utanoolisukama mumoyo wako.
Koibaluka Mulengi wako koocili cikula bwangu
Ciindi cilaakushikila mumuni walisuba, wa mweenshi awa nyenyeenshi,
Paciindi ico maansaako ayo akufuna alaakututuma,
Matwi ako alaakucileka kunyumfwa ciyobeyobe ca munshila.
Ulaakunooloonda kutanta tulundu tulaamfu
Lutambo lwa silifa lulaakusutuka,
Mibili ilaakuboolela kubulongo nkoyakaswa.
Shikushimikila wakaamba ayi, “Taaku mboshibete! Taaku mboshibete!
Shikushimikila uyu wakalinga musongo, wakeeisha bantu shintu shiinji. Wakayeeya akuyandoola alimwi akulemba tushimpi tuunji. 
Ncakwiila shikushimikila wakayandoola maswi eelete, nkokwaamba ayi wakalemba shintu shiluleme alimwi shalushinisho.
Maswi aamba bantu basongo ali anga ntusamu tukolete uto beembeshi ntoobasebensesha pakubinga mbelele. Atwalo tushimpi twabo tuli anga njimisomaali yakapopwa cankusu. Tushimpi uto twakapekwa aLesa, Mweembeshi womwibo ngotucite soonse.
Omwanaangu, cenjela kushintu shimwi peculu lya tushimpi. Kulemba mabuku takumaani. Kubelenga bunene kulalemya mubili.
Ono shoonse shanyumfwikwa.
Ceebo Lesa ulaakoombolosha micito yoonse,
