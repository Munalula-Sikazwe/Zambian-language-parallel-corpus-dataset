Amashiwi yakwa Kafundisha mwana Davidi, uwali imfumu mu musumba wa Yerusalemu, ni aya ayakuti,
“Kuicushafye, ala kuicushafye!” ekusosa kwakwa Kafundisha, “Fyonse tafyakwata nefyo fipilibula. Muli fyonse kuicushafye. 
Ni finshi umuntu engamwenamo mu milimo yakwe yonse iyo acucutikamo pano isonde?”
Inkulo shilapita, kabinge paselela shimbi,
Akasuba kalatula, no kuwa kawa,
Umwela pakupuupa ulalola ku kapinda ka ku kulyo,
Imimana yonse iwila muli bemba,
Ifintu fyonsefye filatendusha,
Icalipo, cikabapo na limbi line.
Nangu bamo bengalatila abati,
Apo nomba kushaba muntu uwibukisha ifyaliko kale,
Ine ne Kafundisha nali imfumu ya bena Israeli mu musumba wa Yerusalemu. 
Nalibikile umutima wandi kukuceceta na mano ifintu fyonse ifyaba pano isonde pakuti mfishibishe. Iye icisendo ukufina ico Lesa atwika pali ifwe fwe bantunse! 
Ine pano ndi nalimona fyonsefye ifyaba pano isonde. Mwe, ala fyonsefye kuicushafye! Cabafye kwati kutamfya inshiku.
We muntu teti ololole icaolobana,
 Ine pano ndi naletifye nati, “Bonsefye abantangilila pa bufumu bwa muno Yerusalemu, awe mwandi ine nimbacila amano. Ine nimfikapo apo umuntu engapela ukukwata amano, napo engapela ukwishiba ifintu.” 
Kanshi efyo ine nabikishe umutima kukwishiba amano, elyo no kwishiba ubushilu no bupuba. Elyo kabinge nailuka ukuti kanshi naco cine cimo cinefye no kutamfya inshiku.
Pantu ukukwatisha amano, ekuleta ubulanda.
Ine natontonkenye mu mutima wandi ukuti, “Cisuma nalaeshafye ukulaisansamusha, epakuti ndeumfwisha apapela insansa.” Nomba uyu musango, awe nao wine kuicushafye. 
Ine nalimona ukuti inseko bupubafye, no bwangashi nabo tabubomba akasuma nelyo kamo. 
Ine nalyeseshe ukulaisansamusha no bwalwa pakuti ne muntu ndepemwinako. Ninshi mu mano yandi ndetilafye, “Ee mwandi, e musango wine wine uo abantu bafwile ukulasansamukilamo pa kashita akanono ako bekala pano isonde.”
 Ine nalibombele imilimo iyikulu nganshi. Nalikuulile amayanda ayandi ne mwine, nalima na mabala ya myangashi. 
Nalelima amabala, nalima ne fibela fya miti ya fitwalo, umo nalimbile imiti ya misango yonse iya fitwalo. 
Nalicitile ne fishiba fya menshi ifyakutapilila imiti iyo nalimine. 
Ine nalishitile abasha abaume na banakashi, nalikwetepo na basha abafyalilwe kumwandi. Nalikwete iŋombe ne mpaanga ishingi ukucila na pali bonse abantangilile ukwikala muno mu Yerusalemu. 
Kabili nalitulumanike silifa na golide ne fyuma nalefumya kuli bashamfumu aba mu fyalo naleteeka. Nalikwete iŋomba ishaume ne shanakashi ishakunsansamusha, nalikwete na bakashi abashaupilwe mu bwinga abengi abo umwaume afwile akumbwa ukukwata.
 Ine nalipuuleme ukucila na pali bambi bonse abantangilile ukwikala muno Yerusalemu, na mano yene ine naliyakwete. 
Fyonsefye ifyo ine nalefwaya nalekwata, kabinge ine nshatalile ndekapo cimo icakunsansamusha ciyipitilefye, awe. Umulimo onsefye uo nalebomba, umutima wandi walesekelela, e cilambu nalemwenapo. 
Elyo kabinge caisa mu mano yandi icakutontonkanya palwa milimo yonse iyo nabombele, nefyo nacucutike pakuibomba, no kwiluka nailuka ukuti kanshi nayo ine yakuicushafye. E cimo cinefye no kutamfya inshiku, tapaba nelyo cimo ico umuntu engamwenapo pano isonde.
Kanshi ine epakutampa ukulatontonkanya ifyo ukuba na mano kwaba, nefyo ubushilu bwaba, nefyo ubupuba nabo bwaba. Ni finshi fimbi uwapyana pa bufumu engacita ukucila pafyo abaliko kale pa bufumu bacitile? 
Namwene ukuti, kanshi amano yalicila ubupuba, ngefi fine ulubuuto lwacila imfifi ku busuma. 
Abantu abamano balamona kuntanshi uko baleya, ifipuba fyena nakalya. Lelo kwena nailwike no kumona ukuti ifiponena abantu bonse fyabafye cimo cine. 
Epakulatontonkanya mu mutima wandi nati, “Ifiponena ifipuba, na ine wine efikamponena. Nga kanshi amano yandi yanshi?” Elyo nasosele mu mutima nati, “Awe kanshi nefi fine kuicushafye.” 
Takwaba nelyo umo uwibukisha abantu bamano, ne fipuba fine takwaba nelyo umo uufibukisha. Umo inshiku shabela, nefwe bene bonse bakatulabako. Nangu tube abamano atemwa ifipuba, ala bonsefye tukafwa. 
Kanshi ine epakupata imikalile ya muli buno ubumi, pantu fyonsefye ificitika pano isonde ine fyalintendusha. Fyonsefye kuicushafye, cimo cinefye no kutamfya inshiku.
Fyonsefye ifyo ine nabombele nefyo nacucutikile pano isonde, ine naliisa fipata, pantu nalishibe ukuti nkafishila impyani yandi. 
Nani engeshiba nga cakuti impyani ikaba iyamano nangu ikaba icipuba? Lelo kwena ni mpyani eili nokubuula fyonse ifyo ine nabombele, fyonsefye ifyo ine naculile pano calo, no kufinonka ku mulandu wa mano yandi. Ala uyu musango nao wine kuicushafye.
Kanshi umutima wandi epakulalanguluka pakumona ifyo nabombeshe no kuculisha pano isonde. 
Kuti we muntu wabomba na mano yobe yonse, wabomfya ukwishiba, no kucenjela nomba moneni ifintu fine ifi ulifye nokufishila umuntu umbi uushaficulile. Ala uyu musango nao wine kuicushafye, kabili tawalolamo nangu panono. 
Pano isonde kuti we muntu wabomba mwe, wacululuka mwe, nomba cinshi kanshi icabamo mu kucucutika uku konse? 
Fyonsefye ifyo we muntu wingalacita ukushinta napo wingekalila pano isonde, awe fyakukuletelafye amasakamiko, fyakukukalifyafye umutima no kulakufufya utulo. Ee, ici cintu naco kuicushafye.
 Icintu icingawamishapo ku muntu, ala kulya no kunwa, no kulilapo pafyo aleculila. Nomba ine nalilwike ukuti noyu wine musango ufuma mu maka yakwa Lesa. 
Pantu ukwabula Lesa, nani uwingalya, kabili nani uwingamona ukusamwa? 
Umuntu uusansamusha Lesa, eo Lesa apeela amano, ukwishiba ne nsansa. Lelo umubifi ena Lesa alaleka alecululuka pakunonka no kutulumanika ifyuma, pakuti akafishile umuntu umbi uusansamusha Lesa. Ici naco kuicushafye, cimo cinefye no kutamfya inshiku.
Kwaliba inshita ku cintu conse,
Kuli inshita yakufyalwa, ne nshita yakufwa,
inshita yakwipaya, ne nshita yakundapa,
inshita iyakulila, ne nshita iyakusansamuka,
inshita yakupasa amabwe, ne nshita yakuyalonganika,
inshita yakufwaya, ne nshita yakulufya,
inshita yakulepula, ne nshita yakubila,
inshita yakutemwa, ne nshita yakupata,
Bushe cinshi ico umubomfi amwenapo pa mulimo wakwe? 
Ee, ine pano mpelele nalimona umulimo uwakakata uo Lesa abika pali ifwe fwe bantunse. 
Ifintufye fyonse Lesa alifilenga ukuba ifisuma mu nshita yafiko. Kabili alitupeela amano ayakwishiba inshita iyapita ne ya kuntanshi, nomba ifwe teti twiluke pa milimo iyo Lesa abomba ukutulafye ku ntendekelo ukufika na ku mpela 
Na ine epakwiluka ukuti kanshi cawama umuntu alesansamuka no kulacita ifisuma pa nshita acili umumi. 
Umuntu onse ali nokulya, ali nokunwa, ali nokusansamuka pali fyonse ifyo aleculila, ifi bupe bwakwa Lesa.
Ine nalishiba ukuti fyonsefye ifyo Lesa acita, ala fyakubelelela pe. Fwe bantu kuti twafilililwafye ukulundapo cimo nangufye ukufumyapo cimo. Ifyo Lesa acita fyakufwayafye ukuti abantu balemukwatila akatiina, epela. 
Icabapo, na limbi line epo cali. Icikacitika limbi, na nombaline ecilecitika. Lesa akalenga ukuti ifyaliko kale fyaisa bako nakabili.
Kabili pano isonde ine nalimwene ifintu ifyaibelako, icakuti apali nokulacitika umulinganya epacitika ifyabubifi, apali nokulacitika ifisuma epacitika ifyabubifi. 
Na ine epakulatontonkanya mu mutima wandi nati, “Ni Lesa eukaputwila abalungami na babifi imilandu, pantu kwaliba inshita ku milandu yonse ne micitile yonse.” 
Kabili nalatontonkanya nati, “Lesa aleesha abantu pakubalanga ukuti babafye cimo cine nge nama.” 
Ngefyo ifituponena fwe bantu, efiponena ne nama shine. Umuntu alafwa, ne nama nayo ilafwa. Umuntu ne nama fipemenafye camumo. Umuntu tacila nama, pantu ubumi bwa muntu no bwa nama bumo bwine. Fyonse ifi kuicushafye. 
Umuntu ne nama fiyafye kumo kwine. Ni kwiloba ekwafuma umuntu ne nama, no kubwelela eko umuntu ne nama fibwelela. 
Nani uwingashininkisha ngo mweo wa muntu uya mu mulu, no mweo wa nama nga uya panshi mu mushili? 
Kanshi ine epakwiluka ukuti kanshi icingawamishapo ku muntu, awe kulilapofye pafyo aleculila, takuli cimbi ico muntu engacitapo, pantu takuli umusango umbi uo muntu engeshibilamo ifikamwishila ilyo akafwa.
Kabili nalimwene nakabili ukucula ukucitika pano isonde.
Ine nakumbilwepo na bantu abafwa,
Nomba abashilafyalwa,
Nalimona nokuti icilenga abantu balebombesha pakumona ifintu, nico balafwaya ukukwatisha ifintu ukucila pa banabo bambi bonse. Ee, uyu musango nao wine ala kuicushafye, cimo cinefye no kutamfya inshiku.
Umuwelewele aikumbatafye,
Kuti cawamishapo ukukwatapo tunono no mutima nawikala,
Kabili ine nalimonapo pano isonde icintu na cimbi icakuicushafye. 
Kuti wasanga umuntu aikalafye eka mpo, nao takwatapo mwana nangufye munyina. Ukubomba nako kabili abombafye pe, nomba ukuti ifyuma fyakwe fimuteke panshi, awe cena nakalya. Untu abula no kulaipusha umwine ati, “Nga kanshi nani uo ine ndeculila ifi ku milimo icakuti nalakaaninapo no kusansamuka?” Ala uyu musango nao wine kuicushafye, mikalilefye yabulanda.
Caliwamishapo ukuba babili, ukucila ukuba wekafye mpo.
Pantu umo nga awa, umunankwe kuti amwimyako.
Nakabili abantu babili nga basendama pamo, kuti bakaba,
We muntu nga uli weka, kuti icipondo cakwansha,
Umulumendo umupina uwamano awamishapo ukucila imfumu ya calo iyikote iyishakwata mano, iyishifwaya na kulapandwako mano. 
Umulumendo umo kuti afuma mu cifungo, aba ni mfumu ya calo, elyo nakalimo kuti afyelwefye umulanda mu calo cine ici. 
Ine namwene ukuti bonse abekala pano isonde bakonkele umulumendo uwapyene ubufumu. 
Nao nomba ewalatungulula abantu bakwe abashili bakupenda ku bwingi, lelo icabulanda inkulo yakonkelepo tayasekelele uyu uwapyene pa bufumu. Uyu musango nao wine kuicushafye, cimo cinefye no kutamfya inshiku.
Uletekanya nga waya ku ŋanda yakwa Lesa. Ulepalaminako pakuti uleumfwa, pantu e musango wawamishapo ukucila ukulatuula amalambo nge fiwelewele fya bantu ifishaishiba bubi ficita.
Pakulandapo cimo kutala watontonkanya,
We muntu, nga wakwatisha amasakamiko,
 Nga walaya Lesa icilayo, ulecita ifyo walaya, pantu Lesa tatemwa ifipumbu fya bantu. Ulecita ifyo walaya. 
Cawamishapo ukukanalaya icilayo, ukucila ukulaya icilayo elyo kabili panuma wakaana ukucifikilisha. 
Wilaleka misosele yobe ilekutwala kukubifya, icakuti kabili limbi waya eba shimapepo auti, “Awe nalubilefye.” Nga cinshi icakuti Lesa akufulilwe pa mulandu wa misosele yobe, akonawilepo nefyo waibombela we mwine? 
Kanshi nangu ulelotalota ifintu shani, nangu usosesose shani, fyonse kuicushafye. Iwe ulekwatilafye Lesa akatiina.
Te cakupapa nga wamona uko ababuteeko balecusha abalanda mu calo, uko balekaana ukubalungikila imilandu yabo no kulabapeela insambu shabo. Uwa mu buteeko onse alikwatapo umukalamba wakwe umo uumwangalila, na bonse bene babili balikwatapo abakalamba babo bambi ababangalila.
Abekalacalo bonse balanonkelamo mu bukumu bwa calo. Elyo imfumu yena inonkela mu fisabo fya mu mabala.
Uwatemwisha indalama tatila shafula,
We muntu nga wakwatisha ifyuma,
Utulo twa mubomfi twaliwama,
Kwaba ulufyengo ulukalamba namona pano isonde,
Elyo ubushiku atola umupamba ne fyuma fyaloba,
 Muno calo fwe bantu tufyalwa ukwabula ifyakufwala,
Awe kwena ici cintu tacawama,
Mu nshiku shakwe shonse aba mu mfifi,
E mulandu wine ine nasangila ukuti cawamapo, we muntu, ukulya no kunwa, no kulilapo pafyo uleculila pano isonde pa kashita ako Lesa akupeela, pantu takuli cimbi ico we muntu wingacitapo. 
Kabili Lesa nga akupeela ifyuma we muntu, akuletela ne shuko, aleka nokuti ulesansamukilamo, uletotelafye Lesa no kulaliila pafyo uleculila pantu ninshi fyonse ifi bupe bwakwa Lesa. 
Pantu tawakasakamane apakalamba nshiku sha bumi bobe ishakwikala pano calo, pa mulandu wakuti Lesa alenga ukuti umutima obe ulabikilwe mu kusekelela ukwete.
Eko caba icintu icibi na cimbi ico ine namona pano isonde icicusha umuntu nganshi. 
Limo kuti we muntu Lesa akupeela ifyuma, akucita umukankala, akucindamika icakuti we muntu tapali nelyo cimo icikubulile. Lelo Lesa wine akaana ukuti ulilepo, elyo umbi umbifye ena ewaisa mukulalilapo. Ici cintu naco kuicushafye, kabili kwena bulanda bukali.
Umuntu umo nangufye engafyala abana umwanda umo (100), akokola na pano calo, nomba nga tasekelemo mu fyuma fyakwe, kabili tashiikilwe no mucinshi, awe ninshi cawamishapo no kufyalwa akapopo. 
Akapopo kafyalwa ukwabula ukwishibikwa, kashiikwa mu mfifi, ne shina takakwata nakalya lilobela mu mfifi. 
Takakatale akamona akasuba, takakatale akeshibapo kantu, lelo ukutuusha kwena kalakushukila ukucila no muntu mukankala, 
uushatala alilapo pa fyuma fyakwe nangula engakokola pano calo imyaka amakana yabili (2,000). Bushe akapopo no mukankala tabaya kumo kwine?
Umuntu alacululuka pakubombela ukulya,
Nga kanshi cinshi cimbi ico umuntu wamano acilako umuwelewele wa muntu?
Cawamishapo we muntu ukulasekelafye pa tuntu uto wakwata, ukucila ukulakabila ifyo ushakwata,
Icintu consefye icabapo, calikwata ishina,
We muntu nga ulefusha ifyebo mukusosa,
Ngo muntu kuti aishiba shani icingamuwamina pano isonde pa kashita kanono ako ekalapo imikalile yakuicushafye, nayo imikalile batini iyakongolokafye nge cinshingwa? Muntu nshi engeshiba ifikacitika pano isonde panuma ya kufwa kwakwe?
 Ukukwata ishina ilyamucinshi kwawamishapo
Cawamishapo ukuya ku ŋanda ukuli icililo
Ukulanguluka kwawamishapo ukucila inseko,
Umutima wa muntu wamano waba mu ŋanda ya ndosha,
Cawamishapo ukumfwila umuntu wamano uukukalipila,
Pantu inseko sha muntu umupumbu shaba nge myunga ilepolopoka peshiko,
Umutitikisha ulalula uwamano ukuba icipuba,
Impela ya mulandu yawamishapo ukucila ukutendeka kwa mulandu,
 Wilafulwa bwangu mu mutima obe,
We muntu wilaesha kulalanda auti,
Ukukwata amano yasuma kwawama ngo kushukila ubupyani,
Nga filya indalama shipokololako umuntu,
We muntu uleloleshafye ifyo Lesa acita.
Inshita shonse nga shalaba bwino, iwe kulasansamukafye,
Mu bumi bwandi ubwakuicushafye pano calo nalifundwamo ifingi. Kuti we muntu wamonafye umuntu musuma afwa mu busuma bwakwe, umuntu umubifi nao ashala akokola pa calo no kulakonkanyapo ukubifya.
Kanshi iwe wilacishamo ukuba umusuma,
Lelo kwena wilabifya ukucilamo,
Cisuma ukuti wikate kuli ici,
Umuntu uwamano alabapo na maka
Pano calo tapaba umololoke nelyo umo uulungika lyonsefye ukwabula ukulufyana.
Kabinge wilaposako mano kufyo abantu balanda,
Elyo nobe wailuka mu mutima obe ukuti na iwe wine walitukapo abantu bambi.
Ifi fyonse ine nalifipima mu mano yandi, kanshi ine epakukabila ukukwata amano, nomba amano nayo yantaluka. 
Nga nomba umuntu kuti atesha shani umwalola amano? Kwena mwandini cintu cayafya ico fwe bantu tushingatesha uko calola. 
Eico amano yandi yapilibukile kukwishiba, ukufwailisha ifintu no kwipusha ipusha palwa mano nomo ifintu fyalola, elyo no kwishiba ubuwelewele bwa bubifi no bushilu ubwaba mu bupuba.
Kabinge nalisanga icintu icikali ukucila ne mfwa, ni ncenjeshi ya mwanakashi, uyo umutima wakwe citeyo, na maboko yakwe yafyenta ngo munyololo. Umuntu uusansamusha Lesa ena kuti afyombotokako kuli uyu mwanakashi, nomba umubifi ena alekatwa kuli uyu mwanakashi.
Mona, ine ne Kafundisha wine wine ici eco nasanga pakusuntinkanya cimo ku cinankwe pakuti nsange umwalola ifintu. 
Lelo ico ncili ndefwailisha, nomba nshilacisanga, nico icakuti pa baume ikana limo (1,000) pena nalisangapo umo umololoke, nomba pali iyi mpendwa nshasangilepo umwanakashi nelyo umo. 
Icintu cimofye ico ine nasanga nici, icakuti fwe bantu Lesa alitubumbafye abakaele, nomba nifwefye fwe bene tuifwailafye imisango iyingi.
Nani uwaba ngo muntu uwamano?
We muntu ulenakila ifyebo fya mfumu ya calo pa mulandu wa cilayo cobe kuli Lesa. 
Wifuma bwangu ku mulola wa mfumu, kabili wiimina imfumu no kukomaila pa mulandu uushiweme, pantu imfumu ya calo kuti yacita ifyo itemenwe. 
Imfumu ya calo ilanda na maka, teti pamoneke nelyo umo uwakuicilima nokuti, “Cinshi mwacitila ici?” 
Uusunga ifyebo fyaiko alekala umutelelwe, kabinge umutima uleshiba umusango wakunakililamo ne nshita yakunakililapo. 
Kwaliba inshita iyalinga iyakubombelapo umulimo onse, kabili kwaba no musango uwalinga uwakubombelamo umulimo onse, nelyo amafya ya muntu yamufulila. 
Pali ifwe fwe bantu, tapaba nelyo umo uwaishiba ifikacitika kuntanshi, nga nani uwingatwebako ifili nokwisa? 
Takwaba muntu uwakwata amaka pa mweo wakwe kukuucingilila, eico takuli umuntu uwakwata amaka yakubutuka imfwa. Ngefyo takwaba uo basuminisha ukuleka imilimo pa nshita ya nkondo, efyo no bubifi tabwakapusushe ababucita nakalya.
Ifi fyonse ine nalifishibe ilyo naletontonkanya pa mulandu wa fintu ificitika pano isonde, inshita imo ilyo abantu batitikisha abanabo kukuyonaula. 
Ine naliimwena uko abantu ababifi baleshiikwa, abaleingila no kufuma mu ŋanda yakwa Lesa elyo balabalumbanya mu musumba mwine umo balya bantu balecitila ifibi. Uyu musango nao wine wakuicushafye.
Mulandu nshi abantu bashitiinina kulacita milandu? Nico abamilandu tababalimuna mukwangufyanya iyoo. 
Nangula umuntu umubifi engalabifya libili libili, elyo nokuba no bumi ubwatantalila, kwena ine nalishiba ukuti abapetamina Lesa no kumukwatila akatiina cilabaletela ishuko ilyacililapo. 
Nomba ico abantu ababifi tabakwatila Lesa akatiina nakalya, bena bakashama. Inshita yabo iyakwikala pano calo ikabafye nge cinshingwa.
Paliba imisango iyakuicushafye iyicitika pano isonde. Limo abantu abololoke balaponenwa ne shamo ilifwile lileponena abantu ababifi. Limbi wamona uko abantu babifi balekwata ishuko ilifwile elilekwata abantu abololoke. Ala uyu musango nao ine ntilafye misango yakuicushafye. 
Na ine epakushininkisha ukuti kanshi umuntu ali nokulilapofye, pantu takwaba iciwamina umuntu pano isonde ukucila pakulya no kunwa, no kuisansamusha umwine. Pantu akasanga ukusekelela mu milimo yakwe mu nshiku shakwe shonse isho Lesa amupeela ishakwikala pano isonde.
Ilyo napeeleshe umutima wandi mukwishiba amano, na pakusambilila ifyo umuntu ekala, nefyo abomba pano isonde, icakuti na menso yakwe tayamona tulo ubwaca no bwaila, 
elintu namwene fyonse ifyo Lesa acita. Tapaba ifyo umuntu engeshibapo pa ficitika mwisamba lya kasuba. Nangu umuntu engatulukusha shani mukufwailisha, lelo teti eshibe umo calola. Nangufye umuntu uwamano engatila nalishiba, lelo teti eshibe ukufikapo.
Ine nalitontonkenye nganshi pali ifi fyonse, nasanga nokuti uutungulula imicitile ya bantu abololoke na bamano ni Lesa, lelo tapaba nelyo umo uwishiba ifikamufikila kuntanshi nga kutemwa nangu ukupata. 
Fyonse ifishila umuntu fimo fine, pantu ifiponena abakaele efiponena na babifi. Ifiponena abasuma efiponena na babi bene, ifiponena abashasangululwa efiponena na basangululwa bene. Ifiponena abapepa Lesa efiponena na bashipepa Lesa bene. Ifyo ciba ku muntu musuma efyo ciba na ku mubifi, ifyo ku walaya icilayo efyo ciba na ku uushilaileko wine. 
Kwena ici cintu ecabipisha pali fyonse ificitika pano isonde, ifiponena bonsefye ala fimo fine. Mu mitima yabo mulafulisha ububi, abantu balakwatisha no bushilu mu nda shabo ilyo bacili abomi, na pakulekelesha imfwa yabasanga baya na ku balobe. 
Umuntu onse uucili umumi pano isonde ena alaba ne subilo, pantu imbwa iyumi yawamishapo ukucila inkalamo iyafwa. 
Pantu abomi balishiba ukuti bakafwa, lelo abafwa bena tabeshibapo kantu, tabalolelapo icilambu na cimbi pantu bena balilabwako. 
Ukutemwa kwabo ne mpatila yabo no bufuba bwabo, fyonse fyaliloba kale. Tabakatale nakabili abakumako ku filecitika pano isonde nakalya.
Iwe we muntu ulelyafye icakulya cobe ne nsansa, no kulanwa umwangashi obe pakuti ulesansamuka, pantu imilimo yobe Lesa aliisekelela. 
Mu nshita shonse ulefwala ifyabusaka ifyabuuta, kabili ulemoneka uwasansamuka, ulesuba na mafuta pa menso. 
Uleikala ne nsansa no mukashi uo watemwa, mu nshiku shonse isha bumi bwakuicushafye isho ukekala pano isonde, mu nshiku shobe shonse ishakuicushafye. Pantu e cilambu cobe ico we muntu wapeelwa mu mikalile yobe iyakucululuka pano isonde. 
Umulimo onsefye uo waikata, iwe uubombeshefye ilyo ucili na maka, pantu ku calo ca bafwa uko iwe uli nokuya, takwaba cakucitako, takwaba cakutontonkanyako, takwaba cakwishibako, na mano yene takwaba nakalya.
Pano isonde ine nalimonapo icintu na cimbi, naco nici. Ukucimfyanya mu lubilo tekwa babutukisha iyoo, inkondo nayo te ya bantu abamaka bekafye iyoo. Abamano telyonsefye bashukila icakulya iyoo, na bantu abacenjela telyonsefye bashukila ifyuma iyoo, na bantu abasambilila telyonsefye basekelelwa iyoo. Pantu akashita ne shuko fishila abantu bonse. 
Nakuba takwaba umuntu uwishiba ilyo inshita yakwe ikafika. Nga filya fine isabi likatwa mwisumbu, nangu nga filya fine ifyuni fikatwa mu fiteyo, efyo na bantu bene baponenwa ne shamo ilisa mukupumikisha.
Pano isonde nalimonapo icilangililo cimo palwa mano ico namwene ukuti cikankala. 
Kwaliko umusumba umo uunono uwaleikalamo abantu abanonofye. Elyo kwaishile ne mfumu imo iyamaka no kwisa uwililila yaushinguluka, yapekanya ne fyakututawilako amalinga yauko. 
Muli uyo wine musumba mwalimo no mulanda umo uwamano uwaile nasha nasha imfumu, apususha no musumba ku mulandu wa mano yakwe. Lelo tamwali nelyo umo uwaposeleko amano kuli ulya mulanda. 
Kanshi na ine epakutila, “Cine cine amano yaliwamisha ukucila amaka.” Nomba amano ya mulanda abantu tabayaposako mano iyoo, abantu balasuula nefyo umulanda alesosa.
Cawamishapo ukukutika ku mashiwi ya bamano abalanda nabateka umutima,
Amano yalabomba bwino ukucila ifyanso fya nkondo,
Nga filya balunshi abafwa bonaula umusukupala utuntulu uwa mafuta ya kacena akasuma,
Umuntu wamano umutima wakwe umulosha kukucita ifyalungama,
Ilyo cileenda mu musebo, imyendele yaciko ilalubana,
Kateeka nga akufulilwa, wilaleka mulimo obe,
Paliba ububifi ubo namona pano isonde, ubo bakateeka bacita. 
Ifipumbu fya bantu filapeelwa imilimo iyingi iyacindama, lelo abakankala bena babapeelafye imilimo iyasaluka. 
Ine naliimwena uko abasha baleendela pali bakabalwe, ninshi abana ba mfumu bena baleendafye panshi kwati basha.
 Uwaimba icilindi, kuti mu cilindi mwine awilamo.
Uusona amabwe, kuti amabwe yene yamucena.
Isembe lyobe nga nalifuupa, no kulinona taulinonene,
Insoka nga yasuma ilyo tabalati bailafye
Umuntu wamano imilandile yakwe ilamucindamika,
Icipumbu cena cipumininapofye ukulanda ifyabupuba,
pantu icipumbu cena cilafusha amashiwi.
Umulimo wa cipuba ulacitendusha,
Icalo cilashama nga cateekwa ku mfumu iyaice,
Icalo cilashuka nga cateekwa ku mfumu iyacindama,
Umunaŋani alafilwa ukusomena umutenge wa ŋanda yakwe,
Amalila yalasekesha umuntu,
Wilatuka imfumu nangufye ni mu mutima obe,
Uleishiba ubusuma bwakupeela,
Uleakanya icuma cobe ku bantu cine lubali nangu cine konse konse,
Ikumbi lya mfula nga lyateka,
We muntu nga walalolela ukuti umwela uleke ukupuupa, tawakatande.
Nga filya tawaishiba inshila umupita umwela,
Uletanda imbuto shobe ulucelo,
Ulubuuto lwaliwama,
Nangu wingakokola imyaka iyingi pano calo, ulesansamuka pa myaka yonse iyo waikalapo. Nomba uleibukisha ukuti inshiku shakwikala mu mfifi shena eshikafulishapo. Fyonse ifikakonkapo kuicushafye.
Ulesansamuka we mulumendo mu bwaice bobe.
Eico wilalekafye nelyo cimo cilekusakamika,
Uleibukisha Kabumba mu nshiku sha bwaice bobe,
Lintu akasuba no lubuuto, umweshi ne ntanda tafilashiminina,
Ilyo bakasunga wa ŋanda bakatutuma,
Ilyo ifiibi fya ku musebo fyaisalwa,
Ilyo abaume bakatiina ukunina apasanswike,
Kanshi uleibukisha kabumba obe ilyo umunyololo wa silifa taulaputuka,
No mubili wabwelela kwiloba uko wafumine,
“Kuicushafye, kuicushafye.” Efyasosa Kafundisha.
Pa mulandu wakuti Kafundisha ali na mano, kanshi ena abikilepofye ukulafundako abantu ifyakukwata amano. Alepelulwila no kufwaya fwaya no kuwamya amapinda ayengi. 
Kafundisha alifwailishe bwino amashiwi ayalinga, nefyo alembele fyali ifyalungama kabili ifyacishinka. 
Insoselo sha bantu bamano shaba ishatwa nge cimuti icasongoka. Insoselo shabo shaba nge nsunga ishapampaminwa kabili ishaikashiwa, ishafuma kuli kacema umo mpo.
We mwana wandi ulecenjela ku fyakulundwako kuli ifi. Uleishiba nokuti imilimo yakulemba ifitabo taingapwa nakalya, no kusambilila apakalamba nako kulanasha umuntu.
Kanshi fyonse nafyumfwika, ishiwi lyakusondwelela umulandu ni ili ilyakuti,
Pantu Lesa akatupingula pali fyonsefye ifyo tucita,
