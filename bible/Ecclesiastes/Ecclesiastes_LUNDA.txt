Mazu aMukwakutaŋisha, mwana kaDavidi mwanta wamuYerusalema.
Mukwakutaŋisha nindi,
Mwejima mwakabakanaŋayi muntu mwishina detaŋwa
Ikiŋu dawantu dimu hidikuya, ikiŋu dikwawu hidikuhiŋamu,
Itaŋwa nawa hidikutuntuka, itaŋwa hidikuhuma,
Mpepela hiyikuya kukabeta kakuchidiilu,
Tuloŋa twejima twasaŋaŋa mukaluŋalwiji,
Yuma yejima yazeyeshaŋa hohu,
Chuma chadiŋuku, chakekala cheŋi nawa;
Kuduhu chuma chatenaŋawu antu, nawu,
Hikudi kwanuka antu akunyaka yakusambilaku;
Ami mukwakutaŋisha nadiŋi mwanta wawaIsarela muYerusalema.
Muchima wami nashili kumudimu wakutalatala nakukeŋakeŋa namaana mwaya yuma yejima yakoŋaŋawu mwishina dewulu; komana himudimu wakala wanenkiyi Nzambi anyana kawantu kulonda akadikabishi nachu.
Namoni dehi nyidimu yejima yakoŋaŋawu mwishina detaŋwa; komana yejima yakuhemesha hohu, komana hikukabila tuhu mpepela.
Cháheŋa dehi kutwesha kucholola nehi,
Nahosheli mumuchima wami nami, Tala, ami naheta dehi maana amavulu akubadika antu ejima asambilili muYerusalema. Mwalala, muchima wami wamona dehi nankashi niyamaana niyakwiluka.
Nashili muchima wami kumudimu wakwiluka maana, niiluki nawa nikwimika mesu niwusupi. Niiluka nikwiluka nami, komana hikukabila tuhu mpepela.
Muloŋa mumaana amavulu mwekala chikela chachivulu,
Nahosheli mumuchima wami nami, Leka nikweseki nakuzaŋajala; dichi dinu tiyaku kuwaha nakuluŋa; komana nichumichi nawa hichuma chakuhemesha.
Nateneni kuseha nami, hikwandala; nikuzaŋajala nami, chikwetidi?
Nakeŋakeŋeli mumuchima wami nami nimoni mwakutiyishila mujimba wami kuwaha navinyu, iku muchima wami wuchidi kunlombola namaana, nami nimoni mwakukwatila kukenkama, nichinakamona munawahili anyana kawantu kwila mwishina dewulu mafuku awumi wawu ejima.
Hinukwila nyidimu yamaneni; hinukudituŋila matala; hinukudidimina matempa anyivinyu;
Hinukudidimina matempa, hinukwila nimalubanza amawahi, hinukutumbamu nyitondu yanyikabu yanyichidi yejima.
Hinukudipundila majiya amenji kulonda kukokela menji kumasaŋa kwakulishilaŋawu nyitondu.
Hinukulanda anduŋu amayala nawambanda; nadiŋi nawanduŋu akuvwalika mwitala dami. Nadiŋi nawa namaheta asweja awaŋombi nawayimuna anyanya, nabadikili antu ejima asambilili muYerusalema.
Nadipompesheleli nisiliva niwuru, niyuma yalema yambala yawanyanta niyamumaluŋa. Hinukudipompeshela amayala akwakwimba tumina, niambanda akwakwimba tumina, niyuma yakuluŋisha nachu anyana kawantu, niambanda amavulu nankashi.
Hinukwikala muneni, hinukulema chakubadika antu ejima asambilili muYerusalema; iku maana ami saŋa nidi nawu.
Yuma yejima yakeŋeli mesu ami hinayibondeliyuku,
Hinukutala nyidimu yejima yakoŋeli makasami,
Nabalumukili nakutala chachiwahi nimaana nikwimika mesu nikukenkama;
Hinukumona nami komana maana abadika kukenkama,
Mukwamaana wudi namesu kumutu,
Hinukwila mumuchima wami nami,
Komana mwamonaŋayi mukwamaana mwomwamonaŋayi nichisupi,
Dichi naheleli wumi, muloŋa mudimu wakoŋaŋawu mwishina detaŋwa nawumweni kutama; muloŋa yuma yejima yakuhemesha, hikukabila tuhu mpepela.
Hinukuhela kukabakana kwejima kunakabakeni mwishina detaŋwa nami, nakayishila tuhu muntu wakanlondela.
Neyi wakekala mukwamaana indi kwiji chisupi, nelukumu hinyi? Hela chochu, wakayuula yuma yejima nakabakeneni, yinamwekesheleli maana mwishina detaŋwa. Nichumichi nawa chakuhemesha.
Hinukubalumuka kwami nakudidiwula mumuchima wami hansaŋu yayuma yejima yinakabakeneni mwishina detaŋwa.
Muloŋa kudi muntu wumu welaŋa nyidimu yindi yakukabakana namaana, nakwiluka, niwukalawenu, hela chochu, wukushila tuhu mukwawu wabulili kuyikabakena akayidyi tuhu kwindi. Chumichi nawa chakuhemesha, chasweja kutama nankashi.
Mwejima mwakabakanaŋayi muntu nimwadikabishilaŋayi mumuchima windi chakabakanaŋayi mwishina detaŋwa, wawenaŋamu chumanyi?
Muloŋa mafuku indi ejima ayihuŋu hohu, nimudimu windi wachikela; mwalala, hela nawufuku muchima windi hiwanookaŋaku. Chumichi nawa chakuhemesha.
Hikudi chuma chacheŋi chakuwahisha muntuku, chiŋa yowu kudya nakunwa nakuluŋisha muchima windi nanyidimu yindi yikukabakanayi. Namweni chumichi nawa, nami chinafumi kuchikasa chaNzambi.
Ochu wukudya nakuluŋa chakubadika ami hinyi?
Muloŋa muntu watiyishaŋa Nzambi kuwaha, Nzambi wamwinkaŋa nimaana, nikwiluka, nikuluŋa; ilaŋa mukwanshidi wamwinkaŋa mudimu wakukuŋula nakulumbika yuma, kulonda akamwinkiyi watiyishaŋa Nzambi kuwaha. Nichumichi nawa chakuhemesha, hikukabila tuhu mpepela.
Yuma yejima yikweti yilaaka yayu,
Mpinji yakuvwalika, nimpinji yakufwa;
Mpinji yakujaha, nimpinji yakuuka;
Mpinji yakudila, nimpinji yakuseha;
Mpinji yakunata malola, nimpinji yakukuŋula malola;
Mpinji yakukeŋakeŋa, nimpinji yakujimbesha;
Mpinji yakutabula, nimpinji yakuchima;
Mpinji yakukeŋa, nimpinji yakuhela;
Muntu wakalakalaŋa wamwenaŋamu chumanyi nachina chakabakanaŋayi chochina?
Namoni dehi mudimu wanenkiyi Nzambi anyana kawantu wakudikabisha nachu hohu.
Nzambi wela dehi yuma yejima yiikali nalubanji hayilaaka yayu, washa dehi nawa mpata yamunu mwishina munyichima yawu, hela chochu, muntu wakaŋanya dehi kushinshika mwaya mudimu waNzambi waneliyi, kufumisha kutachi ndo-o nikunsa.
Neluki dehi kwami nami, hikudi chuma chacheŋi chikuyiwahilaku, chiŋa yowu kuzaŋalala nakwila yayiwahi hiyachiduwu amomi.
Mwalala, antu ejima adyi, anwi, kunyidimu yejima yakukabakanawu amwenuku kuwaha; hichamukunkulu chakudi Nzambi.
Neluki nami yuma yejima yelaŋayi Nzambi
Chuma chekalaku chochekalaku dehi;
Namweni nawa mwishina detaŋwa
Hinukuhosha mumuchima wami, nami,
Hinukuhosha mumuchima wami, nami chumichi chinamwekani hansaŋu yawanyana kawantu kulonda Nzambi akayeseki, kulonda akadimoni awenawu nawu, komana tuyanyama tuhu kwetu.
Muloŋa chamonaŋawu anyana kawantu chochamonaŋawu nianyama; wejima wawu amonaŋa chuma chochimu hohu; chikufwa iwu chochikufwa nimukwawu; mwalala, wejima wawu akweti muuya wawu wowumu hohu; nimuntu hakweti habadikilayi anyamaku; muloŋa yuma yejima yakuhemesha hohu.
Wejima wawu ayaŋa kwokumu hohu; wejima wawu afumini kulunkuŋu, wejima wawu akabalumuka cheŋi lunkuŋu nawa.
Neyi spiritu yamuntu yayaŋa kwiwulu, nispiritu yakanyama yayaŋa heseki, nelukumu hinyi?
Dichi namweni, nami hikudi chuma chacheŋi chakuwahisha muntuku, chiŋa yowu kuzaŋalala nanyidimu yindi; muloŋa didu iseka dindi dakudyayi; ochu wakamufuntisha cheŋi kulonda akamoni yakamulondela munyima hinyi?
Hinukuhitamu cheŋi nakushinshika makabisha ejima akoŋeluwu mwishina detaŋwa;
Dichi dinu hinukuhameka afu afwili dehi,
Ilaŋa ntahi ánayibadiki wejima wawu wowu abulili kuvwalika,
Nami nishinshiki kukabakana kwejima ninyidimu yawukalawenu yejima, komana diyi yaditiyilaŋawu antu ichima. Chumichi nawa chakuhemesha, hikukabila tuhu mpepela.
Chisupi wapachikaŋa nyinu
 Chakudya chamuchikasa chimu chakudya mumesu mwawunda,
Hinukuhitamu cheŋi hinukumona chuma chakuhemesha mwishina detaŋwa
Kudi muntu iwu wekala kankawindi, wakadi nimukwawu;
Antu ayedi anabadiki wumu,
Muloŋa neyi akadimbuka, wumu wakahindwisha mukwawu;
Cheŋi nawa, neyi antu ayedi akukama hamu akwikala neyena;
Hela neyi muntu wumu wukwimika mushindu namukwawu wudi kankawindi, antu ayedi akudikaŋa nindi;
Mukwenzi wakazweŋi wukweti maana
Muloŋa wafumini mukaleya kulonda ekali mwanta,
Namweni amomi ejima, éndolaŋa mwishina detaŋwa, hiyadi;
Antu ejima ayuuliliyi kukuma nehi,
Chiwukuya kwitala daNzambi kahembi mwendu weyi; muloŋa kukundama kwakwihi nakutiya, chinabadiki nyilambu yaletaŋawu ayisupi; muloŋa wena hiyeluka chadi nakwilawu chatamaku.
Bayi wuhosha chakulundumukaku,
Muloŋa kulota kwenzaŋa nanyidimu kuvula;
Neyi wukudikana kumesu aNzambi bayi wulaba kwila mwoku;
Komana kubula kudikana dichi chachiwahi,
Bayi witeja kanwa keyi kutamisha mujimba weyuku; hela kuhosha kumesu akaŋelu neyi, naluwuku, Nzambi enzi azuwi tuhu nezu deyi, akisaŋani tuhu mudimu wakumakaseyi?
Muloŋa chumichi chafumaŋa kukulota kuvula, niyuma yakuhemesha, nikumazu kuvula. Dichi mutiyi Nzambi woma.
Neyi wukumona mwiluŋa adi nakukabisha atuzweŋi, niakwandombu adi nakufwota nyiloŋa yawakwawu nakufumisha wuhaku bayi wuhayama chumochuku; muloŋa yomweni wabadika alema wudi nakutalaku, adi kwoku nawa ayibadika wena.
Yuma yikumwenawu antu kumaseki yawantu ejima; nimwanta yomweni wahandila kwiha.
Wákeŋa siliva hakela nindi yinanwaninuku;
Chiyakuvula maheta niantu akuyidya akuvula.
Tulu twakamaŋa muntu wakalakalaŋa nyidimu yamakasa twatowala,
Kudi chuma chakala nankashi chinamoni mwishina detaŋwa,
Nimahetowu akakisika nayuma yatama yakamuwana;
Chafuminiyi mwivumu damama yindi nzekesi chochakafuntayi nawa cheŋi neyi chenjiliyi,
Ichi chuma chatamichi,
Mafuku indi ejima akudiila mumwidima,
Tiyenu, chuma chinamonami kuwaha nilubanji chinateli kwila muntu, kudya nakunwa amonaŋa kuwaha, nakukabakana kwindi kwejima kwadi nakukabakanayi mwishina detaŋwa, mafuku akuhandayi anamwinkiyi Nzambi ejima; muloŋa didu iseka dindi dakudyayi.
Antu ejima anenkiyi Nzambi yuma nimaheta, ayinka niŋovu yakuyidya, nikunonamu iseka dawu, nikuzaŋalala nakukabakana kwawu, hichamukunkulu chakufuma kudi Nzambi.
Hiyakaanuka chalala kukeha kunakehi mafuku akahandawuku, muloŋa Nzambi wudi nakuyakula nanochu chadi nakutiyawu kuwaha munyichima yawu.
Kudi chuma chatama chinamoni mwishina detaŋwa, chidi nakulemena antu;
muntu anenkiyi Nzambi yuma, nimaheta, nikulema, chakadi kubula chuma chanakeŋiyi mumuchima windi, Nzambi kumwinka ŋovu yakuyidya nehi, hiyakuyidya kudi muntu wacheŋi. Chumichi chakuhemesha, himusoŋu watama.
Hela neyi muntu wukuvwala anyana nkulakaji (100) nakuhanda nyaka yayivulu, chakwila mafuku anyaka yindi hiyakuvula, neyi muchima windi kuwanina nayuma yayiwahi nehi, nikumona ijamu dakumujiika nehi; ami nami hela mwana wakusulumuna namubadiki yena;
muloŋa nenzi tuhu chakuhemesha, hakuya mumwidima, niijina dindi hidikubutika mumwidima;
chakadi kumona mwaana, hela tuhu kuwiluka nehi; mwanowu diyi nanookuku kwindi jimu, kwinza mukwawu, aka-a!
Mwalala kwaamu, hela wakahanda tuhu nyaka ikombakaji (1,000) yakuchinda kayedi yakubula kumona kuwaha chochimu. Ochu antu ejima hiyayaŋa kwokumuku, tahindi?
Kukabakana kwejima kwakabakanaŋayi muntu wakabakena yowu kanwa kindi,
Ochu mukwamaana namubadikili chisupi hadihi?
Kumona namesu chinabadiki kufwila yuma yeŋi nayeŋi;
Yuma yejima yekalaku dehi, ayitumbili dehi majina kunyaka oku,
Ichi chela yuma yayivulu mudimu wayu wowu wakuhemesha hohu,
Ochu neluki hinyi yikumuwahila muntu hachidiyi mumi, hamafuku ejima awumi windi wakuhemesha akuhitamu neyi mwevulu? Wakatwesha kumuleja muntu yakamuhiŋa munyima mwishina detaŋwa, hinyi?
 Ijina dadiwahi dabadika malasha evumba dadiwahi,
Kuya kwitala kudi kudila madilu,
 Kuneŋa kunabadiki kuseha;
Nyichima yawakwamaana yekala kwitala kudi kudila madilu;
Kutiya mwakukuhosholawu kudi mukwamaana nakutiya tumina twawayisupi, chinabadiki chidihi?
Muloŋa kusehaŋa chisupi chidi neyi kutotoka kwanyiŋa mwishina danuŋu.
Chalala nyilami yasupishaŋa mukwamaana;
Mwakumina chuma mwabadika muchatachikila.
Bayi wunyakala kuzuwa mumuchima weyuku;
Bayi wila neyi,
Maana anawahi hamu nawuswana;
Muloŋa maana hichuma chakudihemba nachu,
Shinshikaku mudimu waNzambi chachiwahi,
Neyi wunamoni kuwaha zaŋalalaku,
Yuma yejimiyi nayimoni hamafuku akuhemesha kwami.
Bayi wuswejesha nankashi kuloŋaku,
Bayi wuswejesha kwila yatamaku,
Chachiwahi kukwata hachumichi mbe;
Maana aleteshaŋa ŋovu kudi mukwamaana
Muloŋa hamaseki hihekala muntu waloŋa welaŋa chachiwahi,
Bayi wushaŋa kumuchima mazu ejima ahoshaŋawu antuku,
Muloŋa weluka dehi mumuchima weyeyi aweni
Yuma yejimiyi nayeseki dehi namaana.
Chékala kwakulehi, chásweja kukunama,
Hinukusha muchima wami nankashi hakwiluka,
Hinukuwana chuma chimu chabadika kufwa kulula,
Mukwakutaŋisha nindi, Tiyenu chuma chinamoni,
Yoyuma yakeŋakeŋaŋa muchima wami, aka-a! kuyimona nehi;
Tiyenu chuma chinamoni chimu hohu,
Hinyi weseka namuntu wamaana?
Nami, Hembaku mwanakulejiyi mwanta, nankashi chiwunasanyiki kumesu aNzambi.
Bayi wunyakala kufuma kumesu induku; bayi wulamata chuma chatamaku; muloŋa yena welaŋa mwonsu mwanatiyiyi kuwaha.
Muloŋa izu damwanta dikweti ŋovu;
Muntu wukuhemba kuleja hakeluka chuma chatamaku;
Muloŋa mwafuukulaŋawu antu mwejima mwekala nihakwilila niwuhaku;
Muloŋa yena heluka chuma chamba kekalakuku;
Hikudi muntu wukweti ŋovu yawumi mwaka akakakeli wumiku;
Namoni yuma yejimiyi, nashi muchima wami kunyidimu yejima yelaŋawu mwishina detaŋwa; komana kudi mpinji yekalaŋa muntu naŋovu namukwawu kulonda kumutamisha.
Namweni nawa hiyakujiika akwakwila chatama, hiyakushika nikwijamu; élilaŋa chachiwahi hiyakufuma kwajila, hiyakuyilalamena mumukala. Chumichi nawa chakuhemesha.
Chabulaŋawu kubabesha swayi muntu nakoŋi mudimu watama, dichi chakwatilaŋawu anyana kawantu munyichima yawu ŋovu yakwila chatama.
Hela neyi mukwanshidi wukwila chatama mapampa nkulakaji (100), yena saŋa ahandilayi, neluki nami komana ámwakamaŋa Yehova, átiyaŋa woma kumesu indi, akamona kuwaha;
ilaŋa mukwakwila yatama hakamona kuwahaku, hakamona mafuku amavuluku, adi neyi mwevulu kwawu, muloŋa yena hanatiyi woma kumesu aNzambuku.
Kudi chuma chakuhemesha chamonaŋawu hanu hamaseki, chakwila akwakuloŋa amakwawu kwaduwu amonaŋa chatelela nyidimu yawakwakwila yatama; cheŋi nawa akwakwila yatama amakwawu kwaduwu amonaŋa chatelela nyidimu yawakwakuloŋa. Nami, Chumichi nawa chakuhemesha.
Henohu hinukuhameka kuzaŋajala, muloŋa muntu hakweti mwekwawu mwamuwahi mwakwila munu mwishina detaŋwaku, chiŋa yowu kudya nakunwa nakuzaŋalala; muloŋa dichi chuma chindi chakashakamayi nachu, namudimu windi wanakabakaniyi, mumafuku anahandiyi, anamwinkiyi Nzambi munu mwishina detaŋwa.
Chinashili muchima wami kukwiluka maana, nikukumona yuma yakoŋaŋawu hanu hamaseki, muloŋa kudi wabula tulu mumesu indi hela mwaana hela wufuku;
Hinukutala nyidimu yaNzambi yejima, nami komana muntu hatweshaŋa kushinshika mwaya nyidimu yakoŋaŋawu mwishina detaŋwaku; muloŋa hela muntu wukukabakana tuhu nankashi nindi amoni muyaya, hakamona mwokuku; mwalala hela mukwamaana wukutoŋojoka nindi nelukumu dehi, komana hanatweshi kumona mwokuku.
Muloŋa yuma yejimiyi nayishili kumuchima wami kulonda niihujoli mwejimimu mwakwila niakwakuloŋa niakwamaana adi mumakasa aNzambi, ninyidimu yawu hamu; hela kudi kukeŋa, hela kudi kuhela, muntu kuchiluka nehi; yejima yidi kumesu awu hohu.
Yuma yejima yashikenaŋa tuhu antu ejima mwomumu hohu,
Tiyenu chuma chinatami hayuma yejima yamonaŋawu antu munu mwishina detaŋwa, chakwila antu ejima amonaŋa chuma chochimu hohu; mwalala nawa, nyichima yawanyana kawantu yenzala kutama, hachiduwu amomi munyichima yawu mudi kwimika mesu, nkumininaku hiyakuya kudi afu.
Muloŋa kudi muntu wadibomba nawamomi ejima kudi kukuhwelela, muloŋa kawa kakomi kanabadiki mutupa wafwa.
Muloŋa amomi eluka dehi nawu, Twakafwa;
Nimwakeŋelaŋawu, nimwahelelaŋawu, nimwatiyilaŋawu ichima mwajiya dehi;
Yaŋa kweyi, dyaŋa yakudya yeyi nakuluŋa,
Yuma yeyi yakuvwala yiikali yitooka mafuku ejima;
Shakamaku nakuzaŋajala naŋodeyi wákeŋa mafuku ejima akuhanda kweyi kwakuhemesha kwanakwinkiyi mwishina detaŋwa, mafuku eyi ejima akuhemesha; muloŋa didu iseka deyi diwukudya kuwumi wunu, nikukukabakana kuwunakabakani mwishina detaŋwa.
Yuma yejima yinawani chikasa cheyi kwila, ilaku naŋovu jeyi, muloŋa mukaluŋa muwukuya mwosi mudimu, mwosi kufuukula, mwosi kwiluka, mwosi maana.
Hinukuhitamu cheŋi, hinukumona mwishina detaŋwa nami,
Muloŋa muntu helukaŋa mpinji yinduku;
Tiyenu munamweneni maana mwishina detaŋwa, nayimweni nami alema.
Kwadiŋi kamukala kanyanya niantu adiŋumu antesha; hikukwinza mwanta muneni, hakuwukuchika, hakutuŋilaku mpwembu jamaneni.
Mwenomu mwadiŋi kazweŋi mukwamaana, yena kazweŋi hakuhandisha mukala namaana indi; hela chochu, owu kazweŋi hiyamwanukili kudi muntu niwumuku.
Hinukwila nami,
Mazu awakwamaana akuhoshela kwamwena,
Maana abadika yitwa yanjita;
Njinji jafwa janunkishaŋa malasha amukwakwila malasha ivumba datama;
Muchima wamukwamaana wekala kuchikasa chindi chachidiilu;
Mwalala nawa, chisupi hakwenda hanjila,
Neyi spiritu yanyuuli yinakutakumukili,
Kudi chuma chatama chinamoni mwishina detaŋwa,
Yowu kwila wusupi awushakamishi hewulu hahalehi,
Namoni anduŋu hiyakwendela hatuwalu,
Muntu wukupunda wina wakakulukilamu yomweni;
Wúkubindumuna malola akamukatisha nachu;
Neyi chitwa chinashimi nimuntu kuchilola nehi
Kapela neyi wukusuma muntu hachidiyi kanda amufwomoni,
Mazu amukanwa kamukwamaana akweti luwi;
Mazu amukanwa kindi atachikila muwusupi,
Chisupi nawa wavulishaŋa mazu;
Kukabakana kwakabakanaŋa ayisupi kwayizeyeshaŋa wejima wawu hamuntu hamuntu,
Eyi ituŋa, neyi mwanta weyi hikansi,
Eyi ituŋa, neyi mwanta weyi himwana kawayilolu alema,
Itala kushiwuka chikufuma hakukatala;
Chawija achilila kuseha,
Bayi wakatuŋula mwantaku, hela tuhu muyitoŋojoka yeyi chinjila;
Natilaku yakudya yeyi hamenji,
Diishaku antu atanu nayedi, hela atanu nasatu,
Mavu neyi anenzali nvula akudimwaŋa hamaseki;
Wáshinshikaŋa mpepela hamba katùmba mbutuku,
Chiwabula kwiluka mwayaŋa mpepela,
Habudidi tùmbaŋa mbutu jeyi,
Mwalala, mwaana watowala,
Mwalala, neyi muntu wukuhanda nyaka yayivulu,
Eyi mukwenzi zaŋalalaku hawukwenzi weyi,
Dichi fumishaku kuneŋa mumuchima weyi,
Anukaŋa nawa Nleŋi yeyi mumafuku awukwenzi weyi,
Niitaŋwa, nimwaana, nikakweji, nitutumbwa, tuchidi kanda twiyili,
Ifuku dakelawu akwakuhemba itala hiyakuzaala,
Hiyakwenzela niyenzelu yatala hanzi;
Mwalala, akatiya woma wachuma chidi hewulu,
Hachidi mwonji wasiliva wuchidi kanda wuketuki,
 Nilunkuŋu luchidi kanda lufunti cheŋi mwiseki mulwadiŋi,
Mukwakutaŋisha nindi, Kuhemesha kwayuma yakuhemesha;
Cheŋi nawa, mukwakutaŋisha nanochu chadiŋiyi mukwamaana, chataŋishayi antu kwiluka ho-o; mwalala, hakutoŋojokaŋa, hakukeŋakeŋaŋa, hakuloŋeshaŋa yishimu yayivulu.
Mukwakutaŋisha hakukeŋakeŋa mazu akutiyisha kuwaha, niakusoneka choloka, mazu alala.
Mazu awakwamaana adi neyi nyumba yakwendesha nachu aŋombi, mazu ashimunaŋawu aSayishimu amuyota adi neyi mbwambu jakupopa chachiwahi, himazu akufuma kudi kabiŋa wumu hohu.
Cheŋi nawa eyi mwanami, babalaku; kusoneka nyikanda yayivulu hikwakumaŋaku; nikusweja kutaŋataŋa kwazeyeshaŋa mujimba.
Nsaŋu yinakumi dehi; yuma yejima tunatiyi dehi;
Muloŋa Nzambi wamba kashikija nyidimu yejima kukusompesha,
