  Ye ki zibiso ya Ninive, litaba za pono ye bonwi ki Nahumi ya n'a zwa kwa Elikoshi.
Muñ'a Bupilo h'a yemeli
Mulena h'a halifi kapili-pili,
U omanya liwate mi la kala!
Ka ponahalo ya Mulena
H'a halifile,
Mulena ki yo munde.
U timeza lila za hae kaufela
Mu hupula ku ezañi ku Mulena?
Ba ba eza cwalo ba swana
Ku wena, Ninive, ku zwile mutu ya tile a tezi minahano ya lunya, ya hupuzi ku eza maswe ku Muñ'a Bupilo. 
Ki a, manzwi a bulelwa ki Muñ'a Bupilo kwa batu ba hae, “Niha Maasiria ba li ba bañata, mi ba na ni maata, ba ka timezwa mi ha ba na ku bonahala hape. Batu ba ka, ni mi nyandisize, kono ha ni na ku eza cwalo hape. 
Cwale ni ka felisa maata a Maasiria ku mina, ni ku lobaka mawenge o ba mi tamile.”
Ki a manzwi a bulezwi ki Muñ'a Bupilo ka za Maasiria, “Ha ba na ku ba ni ba ba ka ba yola. Ni ka sinya liswaniso za milimu ya bona ze mwa litempele. Ni lukisa libita la Maasiria. Ha ba lukeli ku pila!”
  A mu bone, mulumiwa u taha fahalimw'a malundu a na ni litaba ze nde! U mwa nzila ya hae ku t'o bulela za ku tula lila! Batu ba Juda, mu eze mikiti ya mina, mi mu fe Mulimu se ne mu mu sepisize ka buitamo. Ba ba maswe ha ba na ku mi lwanisa hape. Ba se ba timelizwe kaufela!
Ninive, wa lwaniswa!
Mulena u bata ku kutisa kanya
Masole ba ba ku lwanisa ba lwezi
Ba matisa likoloi za bona
Manduna ba bizwa.
Minyako ya fakaufi ni nuka
Muleneñi wa Jerusalema u hapilwe!
Batu ba mata ku zwa Ninive
Mu huhule silivela!
Ninive u sinyizwe,
Cwalehe, muleneñi o n'o swana
Tau i bulaile siselo sa yona,
“Ni sila sa mina!” ku bulela Mulena Mulimu. “Ni ka cisa makoloi a mina. Ndwa i ka timeza micaha ya mina, mi ni ka nga linto kaufela ze mu ngile ku ba bañwi. Lindumeleti za mina ha li na ku teelezwa mwa lifasi.”
Muleneñi wa mahata, ni wa babulai,
Mu teeleze! Ku tunya kwa sime,
Ba lipizi ba se ba lwana,
Ninive, lihule, u fiwa mulatu.
Muñ'a Bupilu u li,
Ni ka ku eza ka lishwau,
Mañi ni mañi ya ka ku bona
Ninive, kana u yo munde ku fita muleneñi wa Tebe? Ni ona n'o na ni nuka ye ne u silelelize sina limota. Nile n'e li yona sisilelezo sa ona. 
Kakuli n'o busa naha kaufela ya Nile, maata a ona n'a si na mafelelezo. Libia n'e li mutusi wa ona. 
Kono nihakulicwalo batu ba Tebe ne ba hapilwe. Kwa neku ni neku la mukwakwa bana ba bona ne ba kabaulwa. Banna ba bona ba ba tumile ba ngiwa, ba tamilwe ka mawenge, mi ba abelwa mwahal'a bahapi ba bona.
Ninive, ni wena u ka wa sina mutu ya kozwi! Ni wena cwalo u ka lika ku toba kwa lila za hao. 
Masabelo a hao a ka swana sina likota za feiga ze na ni miselo ye buzwize. Nyunga likota, mi miselo i ka wela mwa hanu ya hao luli! 
Masole ba hao ba swana sina basali, mi naha ya hao i inzi feela i si na basilelezi fapil'a lila za hao. Mulilo u ka sinya mikwalelo ya kwa minyako ya hao. 
Mu ke mezi ni ku itukiseza manyando a ku beiwa mwahali ki lila. U tiise makwakwa a mina. U ye, u y'o luba lizupa, u eze litina. Lukisa libupiso za sitina! 
Kono nihakulicwalo mu ka cisiwa ka mulilo, kamba ku bulaiwa mwa ndwa. Mu ka zwiswa kaufela sina limela ze cilwe ki nzie.
Mu ekelize balekisi ba bañata ku fita linaleli ze mwa lihalimu! Kono ka nako ye, ba ile sina nzie ye otolola mafufa mi ya ikela. 
Manduna ba mina ba swana sina mpi ya nzie ye ipata mwa mamota ka zazi la silami. Kono lizazi ha li lila ya fufa, mi ha ku na ya ziba ko i ile!
Mulena wa Asiria, babusisi ba hao ba bahulu ba shwile, mi banna ba hao ba ba kutekeha ba lobalelezi kuya kuile! Batu ba hao ba hasanezi mwa malundu, mi ha ku sa na ya ka ba tisa kwa hae hape! 
Ha ku na kalafo ye ka ezwa kwa likolofalo za hao, mi mañiba a hao h'a konwi ku alafiwa. Mañi ni mañi ya ka utwa makande a, u ka taba ni ku kandelela ka nyakalalo. Ha ku na ya n'a bandile kwa lunya lwa hao lo lu sa feli.
