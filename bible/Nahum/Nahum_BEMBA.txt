 Muli ici citabo emwaba amashiwi aya pa fintu ifyo Nahumu umwina Elikoshi amwene mu cimonwa palwa musumba wa Ninife.
Yawe ni Lesa uwakwata ubufuba kabili alalandula,
Yawe tafulwa bwangu, lelo kabili alikwatisha ubulamba,
Alakalipila bemba no kumulenga ukukama,
Impili shilatenta pa cinso cakwa Yawe,
Yawe nga afulwa, nani uwingashanshako?
Yawe, ala musuma,
Abalwani bakwe ena abapumikishafye nge lyeshi ilyamaka,
Bushe imwe bubi nshi mulepanga ukucitila Yawe?
Nge myunga iyakobana,
Muli iwe we musumba wa Ninife emwafuma umuntu umo,
Nomba Yawe ifyo aleeba abantu bakwe nifi, aleti,
Nomba nkakontaula ikoli ilyo bamubika mu mukoshi,
Yawe napeela icipope pa bena Ninife ati,
 Lolesheni pa mulu wa mpili,
Uwakukusansa aleisa kuli iwe we musumba wa Ninife.
Pantu Yawe alebweseshapo ululumbi lwakwa Yakobo,
Abashilika abalesansa imwe bali ne nkwela ishakashika,
Amaceleta yalya yalulunkanina mu misebo,
Baita ifita ifyasobolwa,
Impongolo ishabela ku mumana shilya shaisulwa,
Namfumu ulya basenda bunkole,
Abantu balya baomoka mu Ninife,
Batapeni silifa.
Eya, umusumba wa Ninife bautapa, baubongolola no kuonaula.
Bushe nomba uli kwi umwimba uwakwikalako inkalamo,
Iyilume yaleti nga yaipaya inama,
Yawe umwine wa fita aletila ati, “Moneni, ine nimwalukila. Nalaoca amaceleta yenu. Inkondo eikalofya utwana twenu utukalamo, na ine nkamupoka fyonse ifyo mwatapile bambi. Pano isonde ponse tapakatale apomfwika nakabili amashiwi ya nkombe shenu nakalya.”
Washama we musumba wa fipondo,
Umfweni ifikoti ifyo filelulamo,
Abendela pali bakabalwe balya bafulumbana,
Ne cilengele, nico ubulalelale bwalifulisha mu Ninife,
Yawe umwine wa fita aletila ati,
Ine ndemusebanya imwe,
Abantu bonse abakulamumona bakulashintukila.
Iwe we musumba wa Ninife, bushe walicila umusumba wa Tebesi ku busuma? Ngefyo Tebesi nao wine ali mu lulamba lwa mumana wa Nailo, kabili washingulwikwe na Nailo wine uwali nge linga ilyakuipokolwelako. Amenshi eyali nge cibumba ca musumba. 
Icalo ca Kushi ne calo ca Egupto, emwali amaka yauko ayapelele pelelefye. Abena Puti, na bena Libia baleumfwana na bena Tebe. 
Nomba abena Tebe nabo bene balibekete no kubasenda bunkole. Mu finshoko fya misebo ya mu Tebe emo utwana twabo baletunyankwila pakutwipaya. Abacindami abalimo babasendele mu minyololo, balecita ukupendula pakwakana abakankala babo kubabekete.
Nemwe bene mwe bena Ninife mukawa nga bantu abakolelwe ubwalwa. Mukafulumuka abalwani benu no kufisama. 
Amalinga yenu yonse yakabafye nge mikunyu iliko amakunyu ayapya, icakuti umo nga apukunyako, ninshi ne fitwalo kulalukutila mu kanwa kakwe. 
Abashilika benu balifye nga banakashi, ne calo cenu tacikwete fyakuicingililako ku balwani benu. Imipilikisho ya mpongolo sha musumba wenu naitutaika ku mulilo. 
Aleni bangilileni ukutapa amenshi ilyo abalwani benu bashilati bamulibile. Kosheni amalinga yenu. Akukandileni iloba ilyakutamamo amatafwali, fwayeni ifikombola. 
Nangu mucite ifyo, ala nalyo line mukatutaika ku mulilo, atemwa mukafwa ku nkondo. Mukapwa nge fisabo ifyo makanta alile.
Mwalifyala bashimakwebo abacila ne ntanda ku bwingi. Ndakai tabalipo, baliya, baya nga makanta uwansa amapindo yakwe no kupupukila kumbi panuma yakupulula no kulya fyonse. 
Bacilolo benu bafula nga makanta, na bamushika benu nga makanta umwingi ulya uwikala ku fibumba ubushiku ilyo kuli impepo. Uwakuti cilya akasuba kabalika, ninshi apupuka, ukwabula nelyo umo uwakwishiba uko ele.
Iwe we mfumu we wateeka icalo ca Asiria, ala abalashi bobe nabafwa, bacilolo bobe abacindami nacipwa nabapona mu tulo uto bashakatale ababuukamo. Abantu bobe basalanganine pa mpili, takuli nelyo umo uwakubalonganya nakalya. 
Iwe teti kumoneke umuti uwakuti waposha ifilonda fyobe nakalya, ifilaso fyobe naficilamo, te fyakundapwa iyoo. Bonsefye abaleumfwako ifyo iwe cili, ala bakulaombafye indupi kulwa nsansa, pantu takwaba nelyo umo nakalya uo iwe ushateeka ku kalili.
