Aya ngamaswi akaswa kuMwaami Lesa kwaamba pandabala ya Ninife. Ili ndibuku lya cili anga nciloto cakabona Naamu mwine Ekiloshi.
Lesa ngushibusuba alimwi ngushikuboosha cishole.
Mwaami Lesa taakalali bwaangu alimwi ngushinkusu shiinji.
Ulakalalila lweenge alwalo lulayuma,
Tulundu tunene tulatenkaana kunembo lyakwe
Ngani weenga weemikana kubukali bwakwe?
Mwaami Lesa ngumubotu.
Sombi ulaakunyonyoola balwani bakwe
Shintu shoonse balwani abo nshebapinga kucita kuMwaami Lesa,
Balaakucatwa mumyuumfwa
Kuswa kuli ndiwe ondabala ya Ninife
Mwaami Lesa waamba ayi,
Ono bulya ntootyola lijoko lya bweendeleshi bwabo kuswa munshingo shanu
Mwebo nobene Asilya,
Amubone, shinkombe utoosa kucilingana tulundu
Mwebo nobene Ninife balwani banu bashika.
Mwaami Lesa uli pafwaafwi kubooshesha bene Isilaeli bulemu
Bashilumamba bali mulikoto lya balwani baliyumwite mayawo asalala.
Shikoci shiinji shitokweenda lubamba mumikwakwa.
Bashilumamba babo bakusaloola beetikwa,
Mulonga wacalulwa,
Mwaami mwanakashi watolwa busha.
Bweenka bupoomoka maanshi kuswa mucishiba capasuka
Amusaale silifa!
Ndabala ya Ninife yanyonyoolwa,
Anu ndabala ya Ninife ili kuli?
Nkalamu isankwa yakacaya banyama baanji bakwana bana ba njiyo ankalamu yanakashi.
Mwaami Lesa waamba ayi,
Mapensho kundabala inene itila bulowa buunji.
Amunyumfwe kulila kwa shiswepu,
Beshimaaki baliciteeko kucica!
Ndabala ya Ninife itoopekwa mulandu,
Mwaami Lesa Shinkusu shoonse waamba ayi,
Ndaakukuwaala sha matombe
Boonse beshi bakakuboone
Sa webo Ninife uleenda pandabala ya Tebesi
Yakalinga kweendelesha cishi ca Kushi aca Ijipiti.
Nakubi boobo bantu ba njiyo bakacatwa busha.
Awebo ondabala ya Ninife ulaakukolwa.
Shiyubilo shako shoonse shili anga nshisamu sha nkuyu
Bashilumamba bako bali anga mbanakashi!
Nobene Ninife amuteke maanshi akusebensesha na bamushinkile.
Nakubi boobo mulilo ulaakumutenta
Mwakafusha beshimakwebo banu
Bacinenenene banu bali anga cisoshi,
Nobaleli banene ba bene Asilya,
Taaku musamu wa cilonda cako,
